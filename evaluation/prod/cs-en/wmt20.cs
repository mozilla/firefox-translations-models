Neobvykle otevřený a unikátní obraz Karla Gotta v celovečerním dokumentárním filmu Olgy Špátové
Tento ojedinělý filmový počin z dílny Olgy Špátové bude mít v českých kinech premiéru na jaře příštího roku.
"V polovině září loňského roku mi volali Ivanka a Karel Gottovi, a oslovili mě, zda bych po deseti letech opět natočila s Karlem dokument o jeho životě. Neváhala jsem ani minutu! Natáčet s člověkem, který vydržel více než půl století na výsluní české kultury díky svému výjimečnému pěveckému talentu, umělecké pokoře a nezměrné pracovitosti, byla a je pro mě velká čest. Výzvu, abych natočila celovečerní dokumentární film o Karlu Gottovi, který svým uměním přináší radost už třem generacím posluchačů, jsem přijala jako závazek vůči tomuto legendárnímu zpěvákovi," popisuje své pocity režisérka Olga Špátová.
První natáčecí den tak díky rychlé domluvě a dohodě proběhl již 22. října loňského roku a poslední záběry s Karlem Gottem byly natočeny před několika dny. Cíl byl a je naprosto jasný - zachytit autenticky Karla Gotta jako fenomenálního zpěváka, který se rozdává svým příznivcům, jako malíře, ale zároveň milujícího manžela a otce svých dětí. Muže, který šedesát let rozdává svými písněmi radost několika generacím nejen u nás, ale i v Evropě, a vlastně po celém světě. Muže, který se zapsal do srdcí a duší svých posluchačů tím, že prostě je.
Film nemá být přehlídkou nesporné slávy Karla Gotta a jeho úspěchů. "Proto ani není možné srovnávat můj předchozí film Fenomén Gott s tímto nynějším. Každý je jiný. Minimálně tím, že jsme je natáčeli v jiné životní etapě Karla Gotta, a to se velmi projeví v jeho osobní, až intimní zpovědi, kterou nám poskytl a která nás všechny utvrdila v tom, s jakou legendou máme možnost pracovat a trávit čas, který je vskutku nepopsatelný," dodává Olga Špátová.
Tvůrci zachytili Karla Gotta při jeho vystoupeních, při setkáních s jeho fanoušky u nás i v Hamburku, ale zejména v jeho domácím prostředí, ať už v Praze, na chalupě v Českém Švýcarsku, na vsi, kde trávil dětství, a na dalších místech, která sehrála v jeho životě důležitou roli. Film tak bude díky upřímné otevřenosti Karla Gotta zcela autentický a jedinečný.
"Olga má velký dar natáčet se svým úzkým týmem tak, že jsme se častokrát nechali unést spontánní atmosférou a přirozeně jsme ji vpustili do našeho soukromí, díky čemuž jsem se rozpovídal o tématech poměrně důvěrných. Se svým manželem, kameramanem Janem Malířem, se tak vlastně stali součástí naší rodiny. Původně jsme chtěli film uvést v roce 2019, kdy jsem oslavil své životní jubileum. Ale protože jsem s rodinou prožil ještě krásné léto, chtěl jsem, abychom točili co nejdéle. No, a protože mě v roce 2019 bylo všude hodně, mým přáním bylo, aby byl uveden do kin na jaře příštího roku. Tento dokumentární film je poděkováním mým příznivcům a všem, kteří mě při mé profesi podporovali a provázeli," říká k filmu sám Karel Gott.
Hmyzu je až šedesátkrát méně než před 40 lety
Žádná jiná živočišná třída není v přírodě zastoupena víc než hmyz. Brouci, motýli a jiné druhy tvoří víc než polovinu života na Zemi. Přibývá ale zpráv, podle kterých se hmyzí říše radikálně zmenšuje. Další vědecká studie na toto téma vyšla právě tento týden a situace je podle ní ještě mnohem vážnější, než si lidstvo dosud uvědomovalo.
Studie vychází z terénního bádání v tropickém pralese na Portoriku, při kterém američtí vědci kopírovali obdobný průzkum z roku 1976. Jak píší hned v úvodu zprávy, hmyzu je dnes v pralese "desetkrát až šedesátkrát méně". Jde o úbytek celé populace, tedy ne o počet druhů, přičemž bádání se týkalo nejen hmyzu, ale všech členovců. Kvůli vymírání hmyzu se pak ztenčuje i populace další fauny, která je v potravním řetězci na hmyzu závislá, jako jsou ptáci, žáby nebo ještěrky.
Autoři výzkumu dávají svoje závěry do přímé souvislosti s klimatickou změnou. Průměrná teplota vzduchu v pralese stoupla podle nich za posledních třicet let o dva stupně Celsia a oteplování se stalo hnací silou zhroucení potravního řetězce. Studie tak podle autorského týmu ukazuje, že dopad klimatické změny na tropické ekosystémy může být mnohem větší, než se dosud předpokládalo.
O zprávě vyšel v pondělí velký článek v deníku Washington Post, který nová zjištění podává hned v titulku jako hyperalarmující. "Je to jeden z nejvíce znepokojivých článků, které jsem kdy četl," řekl listu entomolog David Wagner z University of Connecticut, jehož list cituje jako nezávislého odborníka.
Vymírání hmyzu se týká i Evropy. "U nás je úbytek také řádový," upozorňuje Lukáš Čížek z Entomologického ústavu Akademie věd. Podle něj je ale kromě klimatické změny nutno vzít v potaz i proměny krajiny, které hrají v Evropě podstatnou roli. "U nás jen běží výrazně delší dobu než na Portoriku," dodává Čížek na vysvětlenou, proč v pralese v porovnání se 70. lety mohli vědci naměřit tak rapidní pokles.
Češi v Evropě Ondřeje Housky: Mělo Československo v roce 1938 odmítnout Mnichovskou dohodu a jít do války s Německem? Třikrát NE
Nedatovaný snímek zachycuje Adolfa Hitlera při návštěvě československého pohraničního opevnění. Úkolem pevností nikdy nebylo německou armádu zastavit, ale zpomalit její postup, než se zapojí Spojenci.
Pokud by téměř přesně před 81 lety Československo odmítlo mnichovskou dohodu a následně by čelilo německému útoku, co by vyřadilo z boje nejvíc československých vojáků? Německé tanky, letectvo, nebo snad dělostřelectvo? Dost možná by to nebyla ani jedna z těchto zbraní, byť v nich měli Němci nad Čechoslováky drtivou převahu. Československá armáda by nejspíš utrpěla největší ztráty − kvůli puchýřům.
Předseda policejních odborů Štěpánek rezignoval, chce žít jako svobodný člověk
Předseda Nezávislého odborového svazu policie Milan Štěpánek se rozhodl odejít z funkce. Uvedl to v pátek Český rozhlas - Radiožurnál. Odbory Štěpánek vedl od roku 2005. Předsedou odborů bude ještě dva měsíce. U policie i po odchodu z čela svazu zůstane.
"Mohu potvrdit, že jsem tento týden předal předsednictvu mou písemnou rezignaci, po které budu ještě dva měsíce vykonávat funkci naplno," řekl Štěpánek Radiožurnálu. "Rozhodl jsem se jako svobodný člověk, který nechce být navždy připoutám k odborovému svazu. A který chce žít klidnější život," uvedl důvody odchodu.
Nezávislý odborový svaz Policie České republiky sdružuje příslušníky i zaměstnance bezpečnostních sborů či zaměstnance ministerstva vnitra. Svaz se mimo jiné podílel na policejních protestech proti škrtům v rozpočtu či peticích za lepší podmínky pro bezpečnostní sbory. Dostal se také například v roce 2011 do sporu s tehdejším ministrem vnitra Radkem Johnem a zorganizoval petici za jeho odstoupení. Vedení vládní koalice se později dohodlo na Johnově odchodu.
Muzeum v Semilech se výstavou vrací k sametové revoluci
Imitace normalizačního pokoje s televizí, v níž běží záběry z brutálního zásahu policistů proti studentům ze 17. listopadu 1989 v Praze. I to je na nové výstavě muzea v Semilech, která se věnuje sametové revoluci. "Základem je představit, co se dělo v Semilech po událostech na Národní třídě," uvedl kurátor výstavy Tomáš Chvátal.
"Řekl bych, že atmosféra byla v základu všude stejná s tím, že v Semilech byla první demonstrace 22. listopadu, a pak se každý den postupně nabalovali další lidi," uvedl. Mezi nejaktivnější patřila z počátku skupina místních disidentů kolem Miroslava Matěchy, který jako jediný z města a nejbližšího okolí podepsal Chartu 77, a manželů Dědečkových, kteří rozšiřovali petici Několik vět. Poměrně rychle se podle Chvátala tehdy vytvořilo i Občanské fórum. "Jedno specifikum je, že v Občanském fóru byla hodně silná skupina místních lékařů," uvedl kurátor.
Do tehdejšího dění ve městě by návštěvníky mělo vtáhnout zhruba 50 fotografií, snímky před 30 lety pořídil Karel Bárta. Dochovalo se i video z generální stávky 27. listopadu 1989 natočené Františkem Tomíčkem, které bude ve smyčce puštěné po celou dobu výstavy. Na demonstraci tehdy promluvil a zazpíval také Ivan Hlas. Semilský archiv na výstavu zapůjčil i řadu dochovaných tehdejších transparentů. "Na nich bylo: Nenechme se opít rohlíkem, Od koryta ke korytu, Nechceme násilí," uvedl Chvátal. Některé změny ve městě byly tehdy velmi rychlé, například už v prosinci se lidé ve všesemilském hlasování usnesli, že náměstí bude Riegrovo a zrušili předchozí název Gottwaldovo.
Výstava zachycuje i dění před listopadovými událostmi. "V první části představujeme pamětníkům i studentům, co bylo předtím, takovou pozdní normalizaci. Myslím, že se nám podařilo shromáždit unikátní doklady ze Semil, ať už jsou to transparenty s různými komunistickými hesly nebo bronzová deska z tehdejší muzea dělnického hnutí," uvedl Chvátal. Jedna místnost má právě navodit pocit, jak to mohlo tehdy vypadat v obývacím pokoji obyčejné domácnosti.
Poslední část výstavy se zase věnuje tomu, co bylo po sametové revoluci. Zaměřená je na první svobodné volby. "Vytapetovali jsme jednu místnost volební plakáty. Kdo to zažil, tak si zavzpomíná nad plakáty S námi do Evropy nebo tam je Václav Klaus ještě pod hlavičkou OF s krásným mottem Každý pro svou obec," dodal kurátor.
Ať jsou fanoušci pozitivní, přeje si Hašek. Spartu čeká šlágr v Plzni
"Budeme hrát na hranici možností, uděláme všechno, co bude v našich silách, abychom uspěli. Abychom utkání zvládli herně i výsledkově," sliboval v rozhovoru pro klubovou televizi sparťan Martin Hašek.
V týdnu gólem rozhodl pohárový duel v Jihlavě (2:1). Sparta postoupila do dalšího kola, což pro ni byla povinnost. Ulevilo se jí, jenže herně se dál trápí.
I když se sezona pomalu přelévá do druhé třetiny, fotbalová Sparta stále hledá tvář, o které zkraje svého angažmá hovořil trenér Václav Jílek.
"Ale pořád je to Sparta, která má velmi kvalitní hráče. Čeká nás složitý zápas," varuje plzeňský Roman Procházka.
Když sparťané do Štruncových sadů dorazili naposledy, v polovině května to v nadstavbě byla jednoznačná záležitost. Hosté odjeli po bezduchém výkonu s výpraskem 0:4, největším v historii samostatné české ligy.
Zatímco tenkrát byl před vzájemným utkáním rozdíl mezi kluby v tabulce osmibodový, nyní ztrácí Sparta po deseti odehraných zápasech nové sezony už devět bodů. Zažívá jeden z nejhorších vstupů do sezony vůbec.
"Není to jednoduchá situace ani pro nás, ani pro fanoušky, kteří by rádi viděli svůj milovaný klub úplně jinde, než momentálně je," cítí Hašek. "Ale byli bychom rádi, kdyby nás dál podporovali, zůstali pozitivní a stáli za námi."
Sparta neví, jestli v Plzni bude moct využít Tetteha, který sice dostal za vyloučení v Plzni dvouzápasový trest, ale v pátek se proti němu odvolal.
Na početné marodce zůstávají Costa, Dočkal, Drchal, Panák, Pulkrab, Zahustel, Krejčí a Kadlec, který jako jediný z kádru pamatuje poslední sparťanské vítězství v Plzni z roku 2011.
Domácím, kteří včetně středečního poháru v Hlučíně vyhráli posledních pět zápasů, by měl scházet pouze záložník Čermák. A jako kapitán by je měl do utkání vést obránce Jakub Brabec, sparťanský odchovanec.
Stahujte zdarma Metro 2033 Redux a Everything na PC, čas máte do čtvrtka
Odkaz na obě hry je na Epic Store zde. Hry si můžete zařadit do své knihovny i přímo přes web, ke hraní je však třeba stáhnout klienta Epic Games Launcher. Čas máte do 3. října.
Metro 2033 Redux je upravená verze původní hry z roku 2010, přidává grafické i hratelnostní změny z pokračování Last Light.
Příběh na motivy stejnojmenné knihy Dmitrije Glukhovského se odehrává v roce 2033 v Rusku po nukleární válce. Zemský povrch tak, jak ho známe, už neexistuje. Lidstvo se muselo uchýlit pod zem, v našem případě do rozsáhlých komplexů moskevského metra.
"Vezměte postapokalyptický svět a tísnivou atmosféru z neznámého prostředí, uberte na rozlehlosti světa a přidejte spoustu spektakulárních skriptů a akčních pasáží a tradáá: Metro 2033 je na světě," napsali jsme na Bonuswebu v dobové recenzi.
Everything je naproti tomu relaxační hra-nehra v procedurálně generovaném světě, který nese poselství anglického spisovatele a filozofa Alana Wattse. Hráč se může stát čímkoliv, od zvířat přes stromy po planetu.
Pro zobrazení videa musíte mít zapnutou podporu JavaScriptu.
"Děsivý výsledek studie." Islám nepatří na Západ, myslí si drtivá většina Rakušanů
Dotazováno bylo 1200 respondentů, průzkum ukazuje značnou nedůvěřivost k islámu v rakouské společnosti.
Téměř 60 procent obyvatel Rakouska se obává, že někteří muslimové jsou teroristé, a 48 procent by požadovalo zavedení zákazu výstavby mešit. Pro větší sledování center islámu je 80 procent dotázaných.
Většina Rakušanů si rovněž přeje, aby muslimové byli omezováni ve svých náboženských praktikách, a tvrdí, že se kvůli přítomnosti muslimů někdy cítí ve vlastní zemi jako cizinci.
"Výsledek studie je děsivý," tvrdí autor studie Wolfgang Aschauer a dodává: "Takový sklon k etnocentrismu by mohl časem vést až k přijetí diskriminačních postojů. Hrozí, že se náboženské svobody, přiznané muslimům, budou zužovat."
U věřících je kritický postoj méně výrazný. Aschauer tvrdí, že v Rakousku nejde o konflikt mezi náboženstvími, ale mezi kulturami. Napomoci otupit polarizaci by mohly podle sociologa dialog a vzdělání.
Nejvíce nepřátelské postoje vůči muslimům zastávají podle studie voliči extrémní pravice, lidé bez vysokoškolského vzdělání či senioři starší 75 let. Nejpřívětivější jsou naopak voliči Zelených, lidé mladší 30 let a vysokoškoláci.
Podle odhadů rakouského ministerstva vnitra žije v Rakousku, které má zhruba 8,7 milionu obyvatel, přibližně 700 tisíc muslimů. Převážná většina má turecké kořeny. V zemi je více než 400 muslimských modliteben a mešit a islám je zde oficiálně uznáván jako náboženství od roku 1912.
Thomas Cook: Čechy vyhodili na Mallorce z hotelu. Garance nestačily
Návrh na insolvenci v týdnu podaly také rakouská, německá a polská divize skupiny. O budoucnosti české pobočky se v současností jedná, rozhodnout by se mělo do konce září.
Podle místopředsedy Asociace cestovních kanceláří ČR Jana Papeže jsou ve hře tři varianty možných řešení - bude vyhlášena likvidace, nebo se firma prodá, anebo si tým z české pobočky založí novou cestovní kancelář. "Která z nich to bude, ale nelze predikovat, záležet bude na německém majiteli," řekl dnes ČTK.
Vedle dvou předčasně ukončených zájezdů, řeší CK také případy, kdy si klienti museli pobyt zaplatit ze svého, ačkoliv se společnost snaží hoteliérům poskytovat garance. CK slíbila svým klientům platby uhradit, podle Papeže k tomu má firma dostatečné zajištění.
Problémy v hotelech vznikly především na Mallorce, kde společnost požádala o pomoc i český konzulát. Papež v této souvislosti ČTK popsal jeden z případů, kdy tamní hotel vyhodil všechny turisty kanceláře. "Hoteliér nedokázal určit, kdo patří pod německou a kdo pod českou společnost. Z hotelu proto vyhodil všechny i přesto, že tuzemský Neckermann poskytl garance," uvedl. Podle Šrámka se nakonec situace vyřešila.
Česká pobočka zkrachovalé britské skupiny Thomas Cook loni navýšila své tržby na 995 milionů korun, meziročně o téměř 21 procent více, vyplývá z výroční zprávy společnosti. Zahrnuje účetní období od října 2017 do konce září 2018. Čistý zisk společnosti se naopak snížil zhruba o sedm milionů na 15,3 milionu korun. Z předchozích let ovšem podniku zůstala neuhrazená ztráta téměř 103 milionů korun. Pobočka zahrnuje dvě základní divize - vedle CK Neckermann je to ještě firma Global Travel Lufthansa City Center.
Trump zvažuje, že zruší registraci čínských akcií v USA
Administrativa amerického prezidenta Donalda Trumpa zvažuje, že čínským firmám zruší povolení k obchodování na akciových trzích ve Spojených státech. Agentuře Reuters to dnes řekl informovaný zdroj. Takový krok by byl radikální eskalací obchodního napětí mezi USA a Čínou. Akcie dotčených firem na burze v New Yorku po zprávě okamžitě zamířily dolů a stáhly s sebou celý trh.
Stažení akcií by bylo součástí širší snahy o omezení amerických investic v Číně, dodal zdroj. Potvrdil tak zprávu agentury Bloomberg, která krátce předtím vyvolala na finančních trzích šok. Akcie čínských firem Alibaba Group Holding, JD.com, Pinduoduo, Baidu, Vipshop Holdings, Baozun a IQIYI ztrácely od dvou do čtyř procent.
Podle vládních údajů z února se na amerických burzách Nasdaq a NYSE obchodují akcie 156 čínských firem. Je mezi nimi také nejméně 11 státních podniků.
Agentura Bloomberg upozornila, že zatím nebyl vypracován přesný mechanismus, který by stažení akcií čínských firem z amerických burz zajistil. Případný plán by musel schválit Trump, který ale dal jednání o této záležitosti zelenou.
Čína a USA spolu vedou už více než rok obchodní válku, v rámci které na sebe vzájemně uvalují cla. Spor obou zemí má negativní dopady na světovou ekonomiku a vyvolává obavy z recese globální ekonomiky. Washington se pomocí celních poplatků snaží přimět Peking ke změně obchodních praktik a ke snížení čínského přebytku v obchodování s USA.
Podle serveru televize CNBC by obchodní jednání mezi USA a Čínou mělo být obnoveno 10. října. Jeho cílem je ukončit obchodní válku.
Policie obvinila manažera CzechTourismu Aleše Pangráce kvůli smlouvám na propagaci
Policie obvinila bývalého manažera státní agentury CzechTourism Aleše Pangráce kvůli smlouvám na propagaci. Pangrác serveru SeznamZprávy potvrdil, že obvinění převzal tento týden. Česká televize (ČT) loni uvedla, že policisté v případu prověřují smlouvy v hodnotě 38 milionů korun. Část peněz se podle policie vracela zpět k Pangrácovi, píše server. V kauze se kriminalisté zajímali také o ministryni pro místní rozvoj Kláru Dostálovou (za ANO), do jejíhož resortu CzechTourism spadá. Vyšetřování v kauze podle serveru nadále pokračuje.
Detektivové z Národní centrály proti organizovanému zločinu zajišťovali důkazy v této kauze ve druhé polovině loňského listopadu. Byli například v sídle ministerstva pro místní rozvoj, v sídle CzechTourismu, na autodromu v Mostě nebo v agentuře Sport Invest. Služební počítač odnesli také z bytu ministryně. V soudním příkazu k domovní prohlídce u Dostálové, který již dříve citovala ČT, stálo, že ministryně rozhodovala v roce 2016, kdy byla náměstkyní, o výdajích CzechTourismu ve prospěch vyvolených osob zprostředkovaně a mimo standardní úřední postup. Dostálová tehdy prohlásila, že se cítí absolutně nevinná, nepochybila, všechno může zdokumentovat a plně spolupracuje s policií.
Podle agentury šlo o pochybení jednotlivce. Média již dříve uváděla, že jde o bývalého ředitele odboru regionálního partnerství v CzechTourismu Aleše Pangráce, který byl odvolán kvůli výsledkům auditu. Z toho vyplynulo, že agentura CzechTourism uzavřela 48 problematických smluv.
"Ano, obvinili mě. Ale víc se k tomu nechci vyjadřovat," sdělil Pangrác severu Seznam Zprávy.
Vandal poničil hřbitov v Dobrušce
Podle oznámení, které policie obdržela, mělo k vandalismu na rozptylové loučce uvnitř dobrušského hřbitova dojít ve středu mezi 13. a 17. hodinou.
"Hmotná škoda byla vyčíslena na 60 tisíc korun. Policisté žádají případné svědky události, aby své poznatky sdělili osobně na služebně nebo telefonicky na bezplatné lince 158," sdělila mluvčí policie Lucie Konečná.
Kriminalisté případ vyšetřují jako poškození cizí věci a výtržnictví, za což hrozí až tříletý trest vězení.
Z náboženské školy v Nigérii osvobodili stovky zotročených dětí
Podle stanice BBC tam bylo skoro pět set mužů a chlapců, agentura Reuters s odvoláním na policejního komisaře uvedla, že tam bylo přes tři sta dětí od pěti let výše. Někteří byli spoutáni řetězy k sobě, další byli připoutáni k železným kruhům ve zdi.
Šéf policie v Kaduně Ali Džanga řekl BBC, že razie ve škole byla provedena na základě udání. Školu označil za dům hrůzy. Vyhladovělí lidé tam byli drženi násilím, mučeni a sexuálně zneužíváni. Odejít nemohli, nad zdmi byl žiletkový drát. Podle něj jde o případ otroctví.
Několik lidí bylo při razii zadrženo, podle policejního mluvčího Jakubua Saboa šlo o tamní učitele.
Děti řekly policii, že je do školy odvedli rodiče nebo příbuzní s tím, že jde o náboženskou školu. "Identifikovali jsme dvě děti, které pocházejí z Burkiny Faso, většinu sem ale přivedli rodiče z nigerijských států na severu," řekl mluvčí Sabo k identitě obětí. Nigerijské státy na severu země jsou převážně muslimské.
Škola imáma Ahmada bin Hanbala se vydávala za náboženskou školu zaměřenou na studium koránu.
Osvobození byli převezeni na stadion, kde je jim poskytována pomoc a jídlo. Někteří se už setkali s příbuznými.
Francouzský kuchař se soudí s Michelinem kvůli odebrání hvězdy. Trpím depresemi, tvrdí
Proslulý francouzský šéfkuchař Marc Veyrat přišel letos v lednu o třetí Michelinskou hvězdu, rok poté, co ji získal. S vydavatelem červeného průvodce se hodlá soudit, aby obdržel přesné důvody degradace. Veyrat pochybuje také o kompetencích michelinských inspektorů, kteří si podle něj spletli šafrán s čedarem. První soudní přelíčení má proběhnout v listopadu.
Šéfkuchař slavné restaurace La Maison de Bois v alpském regionu Horní Savojsko přišel v lednu tohoto roku o jednu ze tří michelinských hvězd. S vydavatelem prestižního průvodce Le Guide Michelin se bude soudit, protože závěr komisařů podle něj nebyl řádně opodstatněný. K odebrání hvězdičky podle něj navíc došlo bez jakéhokoliv upozornění. "Šest měsíců trpím depresemi. Jak se opovažujete zahrávat si se zdravím kuchařů?" vzkázal Veyrat komisařům.
Michelin prý poskytl kuchaři pouze vágní důvody, jako například že šéfkuchař dal do suflé čedar, což se inspekci nelíbilo. "Dal jsem do něj šafrán a ti gentlemani si mysleli, že to byl čedar, protože to bylo žluté. Od začátku s láskou pracuji se savojskými ingrediencemi," ohradil se proti rozhodnutí Veyrat. Ten je přesvědčený o silné nekompetenci michelinských komisařů: "Jste podvodníci, kteří jen vyvolávají spory z komerčních důvodů." Rozhořčený Veyrat nechápe "jak si mohli dovolit říct, že jsme dali do našeho suflé čedar". "Urazili tím i náš region, mí zaměstnanci z toho byli šílení. Máme vejce od svých slepic, mléko od vlastních krav, zahradníci sbírají každé ráno čerstvé byliny," rozčílil se.
Výrazný kuchař, vždy s černým kloboukem na hlavě a tmavými brýlemi, je odpůrcem nové generace michelinských komisařů, a proto žádá vyřazení své restaurace z červeného průvodce. Vydavatel to však odmítá. "Pokud podnik zůstane otevřený a naši inspektoři jej znovu vyberou, budeme jej nadále doporučovat," tvrdí Gwendal Poullennec, mezinárodní ředitel Michelinu.
Podle Michelinu svědčí šéfkuchařova žaloba o tom, že zatím nemá žádné smysluplné obvinění a právník mu jej teprve pomůže zformulovat. "Litujeme, že s námi pan Veyrat komunikuje hrubě. Jeho připomínky ale pečlivě prozkoumáme," vyjádřil se.
Kromě La Maison de Bois vlastní Marc Veyart další dvě tříhvězdičkové restaurace.
Technicky dokonalý zmatek se slabým scénářem. Blíženec s Willem Smithem kritiku neohormil
Dystopická sci-fi podívaná Blíženec (Gemini Man) se pyšní zajímavou premisou - Will Smith se ve filmu postaví své mladší verzi. Podle kritiků je ale příběh tou nejslabší částí filmu. Snímek se do českých kin podívá 10. října.
Henry Brogan (Will Smith) je ve svém oboru naprostou špičkou. Zabíjí efektivně a bez zbytečných otázek. Jednoho dne se ale rozhodne pověsit kariéru na hřebík. To se pochopitelně nelíbí jeho zaměstnavatelům, kteří na Henryho pošlou dalšího zabijáka. Háček je v tom, že tím zabijákem je sám Henry, přesněji řečeno jeho mladší klon vytvořený z DNA. Zvládne jeden odhodlaný člověk vyhrát boj sám nad sebou? Tentokrát doslovně.
Jistou zárukou kvality měl být trojnásobný držitel Oscara Ang Lee. Jde sice o jeho první sci-fi, ale s dramatickými akčními filmy má bohaté zkušenosti, jak předvedl například ve výše zmíněném Tygru a drakovi nebo westernu Jízda s ďáblem. Na scénáři spolupracovalo hned šest scenáristů. Tím nejznámějším je určitě David Benioff, jeden z tvůrců veleúspěšné Hry o trůny. Podle prvních ohlasů ale ani tohle všechno na dobrý film nestačilo.
"I když se Ang Lee snaží o velké věci v technické filmařině, samotný film nemá dostatek charakteru, aby ho vyzdvihly," myslí si Fionnuala Hanniganová ze serveru Screen Daily.
"Tento neuspokojivý film je míň než souhrn všech talentů, které se na něm podílely. Slabý scénář a zápletku drží pohromadě jen technologická magie filmařů," shrnul svůj názor Stephen Dalton z magazínu The Hollywood Reporter.
"Blíženec je případem, ve kterém obrovské množství práce vyústilo v neskutečně unilý akční film," neskrývá rozčarování recenzent serveru Variety Peter Deburge.
"Zmatený produkt vzešlý s bizarního nápadu," shrnula film ve své recenzi Ella Kempová z webu IndieWire.
"Je těžké se zajímat o to, že je jeden muž dvojníkem druhého, když se ani jeden nechová jako člověk," napsal Nicholas Barber z webu The Wrap.
Přehled bankovních účtů pro děti na českém trhu
Dětské účty banky poskytují zdarma. Je třeba ale nabídku zvážit, protože některé další služby k účtům jsou už zpoplatněné. "Motivace bank k nabízení účtů pro děti, jejichž základní vedení bývá zdarma, je přímočará. Finanční domy počítají s tím, že se jim odpuštěné poplatky jednou vrátí. Při malé migraci Čechů mezi bankami se pravděpodobně nemýlí," říká Kristýna Kuncová z dTestu.
"Malé účty" podle ní umějí téměř vše, co účty pro dospělé. Dítě dostane svou vlastní platební kartu, může zadávat platby, sledovat pohyby na účtu, někde má k dispozici vlastní elektronické bankovnictví. Banky sice účet zřídí, ale je na rodičích, aby s nimi děti naučili zacházet a také jejich placení kontrolovali.
"Poměrně flexibilně rodič může nastavovat týdenní či měsíční limity, zapínat a vypínat jednotlivé služby a podobně. Především ale může sledovat, co se na účtu děje, ať už nahlížením přes internet, nebo díky informačním SMS. Pozor, ty už nemusí být zdarma," doplňuje Kuncová a dodává: "Pokud rodič uvažuje o účtu pro své dítě, měl by zvážit jeho schopnosti a možnosti."
Přísný, ale spravedlivý, hodiny nás baví! Tak vidí benešovští gymnazisté svého oblíbeného kantora spisovatele
Humanismus by měl být přítomen v každé dobré knize, je přesvědčen Pavel Hoza. Středoškolský učitel češtiny a dějepisu je zároveň básníkem, prozaikem a buditelem literárního života v malém městě.
Nad texty Pavla Hozy vytane na mysli Bohuslav Reynek. Jeho poezie, jeho obrazy. Holé stromy, bělavá venkovská stavení, chvějící se tráva, pastýři, ovce a kozy, staré cesty a lidé, kteří po nich po staletí jdou. Truchlící, klející, žehnající. Tento Reynkův soudobý pokračovatel vyučuje na gymnáziu v Benešově češtinu, literaturu a dějepis, v tamním Café na slovíčko provozuje obdobu pražské Violy a každoročně pořádá Benešovský literární festival.
Výměna manželek: Rodiče Ondru krutě týrali! Skončil v ústavu
Bylo to o nervy. Údajně problémový syn Ondřej (9) byl svým otcem každou chvilku tvrdě trestán. "Přišel ze školy a zalhal se svačinou. Lukáš se na mě podíval a řekl, že za trest bude klečet," popisovala Lucie ve Výměně. Táta Lukáš donutil malého Ondru klečet v koutě několik hodin! Mimo kamery navíc prý musel takhle trpět na dřevěné podložce k masáži chodidel! "Ondřej za mnou po natáčení přišel a řekl mi - teto, já dělám ty průšvihy a poznámky jen proto, abych tady nebyl, protože chci jít do ústavu," popsala Lucie moment, kdy plně pochopila, co se za dveřmi garsonky děje. A přání se chlapci nakonec vyplnilo...
Jeho stav byl natolik vážný, že rodině byl po natáčení odebrán a umístěn na měsíc do Střediska výchovné péče v Českých Budějovicích. Ke svému otci a náhradní matce Anetě (28) se sice nakrátko vrátil, ale pak putoval do diagnostického ústavu pro problémové děti. "Když jsem přijela domů, tak si mě Aneta hned přidala na facebooku, chvíli jsme si psaly. Nejvíc se zajímala, jestli jsme dostali peníze. Na to jsem skoro vůbec nereagovala. Ale pak mi psala, že malý byl v ústavu, že potom jim ho vrátili, teď je v diagnosťáku. Oni jsou oba dva bez práce," tvrdí maminka Lucie z Plzeňska.
Blesk samozřejmě oslovil i druhou stranu, dostal ale jen mlhavou odpověď. "Nemám náladu, jsem nemocná, zavolejte později," vymluvila se Aneta a zavěsila telefon.
Sparta nechce přijít v Plzni o Tetteha. Odvolala se proti dvojzápasovému trestu
Fotbalová Sparta se odvolala proti dvouzápasovému trestu pro útočníka Benjamina Tetteha, který hráč dostal od disciplinární komise za vyloučení v nedělním derby se Slavií (0:3).
Letenský klub o tom informoval na svém twitteru a nyní čeká na verdikt odvolací komise.
Polovinu z trestu si už Tetteh odpykal ve středečním utkání domácího poháru v Jihlavě. Sparta nyní usiluje o to, aby dvaadvacetiletý ghanský útočník mohl nastoupit v nedělním šlágru 11. kola první ligy v Plzni.
Opakovat by se mohla situace z loňského října. Tehdy se Olomouc odvolala proti trestu pro Šimona Faltu, který ve čtvrtek dostal od disciplinární komise distanc na jeden zápas za vyloučení proti Liberci.
Odvolací komise případ nestihla projednat, takže účinnost trestu odložila a Falta mohl v sobotu nastoupit, paradoxně proti Spartě.
Komise nakonec v dalším týdnu jednozápasový trest pro olomouckého záložníka potvrdila a Falta vynechal následující duel se Zlínem.
Disciplinárka Tettehovi zastavila činnost za faul na slávistu Davida Hovorku, za který dostal v 82. minutě od rozhodčího Miroslava Zelinky rovnou červenou kartu.
Údajné plivnutí ghanského hráče na kapitána soupeře Tomáše Součka nebylo prokázáno.
Němci si zvolili do čela fotbalového svazu Kellera
Novým předsedou Německého fotbalového svazu se stal podle očekávání dosavadní šéf bundesligového Freiburgu Fritz Keller. Dvaašedesátiletý vinař, gastronom a hoteliér byl zvolen jednomyslně na tři roky, protikandidáta neměl.
Ve funkci Keller nahradil Reinharda Grindela, jenž odstoupil v dubnu kvůli aféře s nepřiznanými příjmy. Jeho další předchůdci Theo Zwanziger a Wolfgang Niersbach zase půjdou před soud kvůli možnému uplácení při přidělení pořadatelství mistrovství světa v roce 2006.
Keller řekl, že jedním z hlavních cílů bude vrátit svazu důvěru a vyvézt ho z krize. "Nebude to žádná One Man Show, mnoho lidí ponese zodpovědnost. Svaz je lepší než jeho pověst," řekl Keller, jenž všechny své úkoly představil pod heslem: Společně to dokážeme.
Po zvolení do čela svazu Keller funkci ve Freiburgu opustil.
V podzemí dolu ČSA v Karviné hořelo, nikdo nebyl zraněn
V podzemí Dolu ČSA v Karviné dnes ráno hořelo. Příčina požáru zatím není známá. Nikdo při něm ale nebyl zraněn, uvedl pro ČTK mluvčí těžební společnosti Ivo Čelechovský.
Požár vypukl ve 04:25 v porubu v hloubce asi 1200 metrů. "Nikomu ze zaměstnanců se nic nestalo, nikdo nebyl zraněn. Na místě neprodleně zasahovali bánští záchranáři, kteří požár přímým zásahem zlikvidovali a provedli i ohledání terénu. Pracoviště bylo okamžitě uzavřeno a znepřístupněno," uvedl mluvčí. Přesnou příčinu vzniku požáru bude nyní zjišťovat speciální komise.
V někdejším Ostravsko-karvinském revíru se už těží uhlí jen v karvinské části, a to v dolech ČSA, Lazy, Darkov, ČSM-Sever a ČSM-Jih. V Dole Lazy by měla těžba skončit ještě letos, postupný útlum čeká i ostatní doly. Těžební společnost OKD je jediným producentem černého uhlí v Česku, její loňská produkce činila 4,62 milionu tun. V dolech pracuje na 9000 lidí.
Berlín reaguje na tlak veřejnosti a řeší bytovou krizi. Od soukromé firmy odkoupí 6000 bytů
Berlín odkoupí od soukromé lucemburské firmy ADO Properties SA za 920 milionů eur (23,8 miliardy Kč) 6000 bývalých sociálních bytů, které město prodalo před 15 lety. Reaguje tak na tlak veřejnosti, která se bouří proti raketově rostoucím cenám nájmů. Podle berlínské senátorky Katrin Lompscherové za stranu Levice (Die Linke) jde o vůbec největší takový odkup v dějinách hlavního města Německa. Opozice krok kritizuje.
"Záměrem je udržet v Berlíně stabilní nájmy a dát nájemníkům jistotu," uvedl v prohlášení berlínský starosta Michael Müller (SPD). "Zároveň budeme pokračovat ve výstavbě nových bytů a právně ošetříme zmrazení nájmů," dodal. Obecní firma Gewobag se tisícovek bytů nacházejících se ve čtvrtích Spandau a Reinickendorf v západní části města ujme letos v prosinci.
Podle analytika společnosti Jefferies Thomase Rothäuslera město nakoupilo příliš draze. Agentuře Bloomberg Rothäusler řekl, že podle jeho odhadu bytové jednotky přeplatilo o zhruba deset procent nad jejich účetní hodnotou.
Podle německé opoziční strany liberálové (FDP) berlínské úřady svým postupem přispívají ke spekulacím s nemovitostmi. FDP to v pátek uvedla na twitteru. Za "plýtvání penězi" krok označila protestní strana Alternativa pro Německo (AfD).
Už v půli července získal Gewobag nazpět 670 bytů v berlínské ulici Karl-Marx-Allee, připomněl na svém webu týdeník Der Spiegel. Cenu tehdy zastupitelstvo nezveřejnilo. Spor o byty na bývalé výstavní třídě z časů NDR provázely protesty a plnil přední stránky německého tisku. Stal se symbolem tíživé situace nájemníků ve velkých německých městech, napsal list.
Německá metropole přitom bývala proslulá nízkými náklady na život a nízkými nájmy. V posledních letech ale získala na atraktivitě. Ceny nájmů se podle agentury AFP za uplynulých deset let zdvojnásobily a někteří obyvatelé tak jen obtížně shánějí dostupné bydlení.
Nokia žaluje brněnskou firmu kvůli názvu Lokia. Lidé si nás nespletou, věří Moravané
Nokia podala námitky proti přihlášce značky Lokia k Úřadu průmyslového vlastnictví. Podle CCV ovšem záměna produktů pravděpodobná není.
Brněnská firma vyvíjející software CCV čelí právním krokům od finského výrobce telekomunikačních zařízení Nokia. Finům se nelíbí, že se program brněnské firmy pro řízení skladů jmenuje Lokia WMS, napsal deník E15. Nokia proto podala námitky proti přihlášce značky Lokia k Úřadu průmyslového vlastnictví. CCV soudí, že záměna není pravděpodobná.
Marketingový ředitel Petr Ondrášek uvedl, že program používají již dvě desítky zákazníků, na trhu je od loňského září.
"Značka Nokia se těší uznání a důvěře po celém světě. Když se někdo pokouší zaregistrovat známku, o níž se domníváme, že může vést k záměně nebo oslabení naší značky, podnikneme kroky k ochraně našeho cenného aktiva," uvedl mluvčí Nokie Mark Durrant.
Brněnští vývojáři tvrdí, že na značku proslavenou v minulosti mobilními telefony při tvoření skladového programu nemysleli. Označení Lokia podle CCV vychází z latinského názvu pro jeden druh vážky, jejíž rychlý pohyb má být analogií pohybu skladníků po skladu.
"Na českém trhu je možnost záměny málo pravděpodobná. Prodáváme moderní cloudový software, kterým firmy vybavují své skladové provozy, a do oblasti výroby mobilních telefonů opravdu nemíříme. A nestojíme o přirovnání k brandu, kterému v jeho oboru možná ujíždí vlak," reagoval v E15 manažer CCV Tomáš Kormaňák.
CCV požádala o ochranu značky ještě v srpnu před uvedením programu na trh u Úřadu průmyslového vlastnictví. "Ochranu žádala pro výrobky a služby patřící do třídy 9, 35 a 42, neboť software patří do třídy 9, související služby řízení obchodní činnosti ve skladu patří do třídy 35 a vývoj počítačového softwaru do třídy 42 podle mezinárodní klasifikace," uvedl Ondrášek.
Námitka Nokie vychází z faktu, že starší ochranná známka Nokia je platná ve všech třídách výrobků a služeb, a vztahuje se tak na nejširší možné spektrum výrobků a služeb, a tudíž se samozřejmě překrývá také ve třídách 9, 35 a 42. "CCV nezpochybňuje tvrzení namítajícího, pokud se jedná o shodu na těchto třídách produktů a služeb. Reálně jde ale o zcela odlišné značky zaměřené na jiné cílové skupiny," uvedl Ondrášek.
Spor o značku může podle E15 trvat měsíce a firmě to může komplikovat činnost.
Ze Sydney do Londýna za čtyři hodiny? V roce 2030 možná realita
Sabre kombinuje klasický letadlový motor s raketovým. Je navržen tak, aby letadlo poháněl dvakrát vyšší rychlostí, než jakou létaly Concordy. "Až bude motor Sabre uveden do provozu, mohlo by nám to umožnit doletět do Austrálie za zhruba čtyři hodiny," uvedl Turnock. A například vzdálenost mezi Londýnem a New Yorkem by letadlo zvládlo urazit za jednu hodinu.
Server Independent poznamenává, že takzvané hypersonické lety, při nichž se pětinásobně překračuje rychlost zvuku, jsou komplikované kvůli přehřívání motoru. S tímto problémem by se měl ale Sabre (Synergetic Air Breathing Rocket Engine) vypořádat díky užívání super studeného helia, které by mělo zabránit stoupání teplot.
"To nejdůležitější na Sabre je, že se jedná o hybrid raketového a letadlového motoru, který je poháněný proudem výfukových plynů vytvářených ze vzduchu," tvrdí Shaun Driscoll ze společnosti Reaction Engines. "Rakety za posledních 70 let neprošly tak velkým vývojem, zatímco ty letadlové ano. Takže když motory zkombinujete, můžete mít velmi lehký a efektivní pohonný systém a v podstatě vytvoříte kosmické letadlo," doplnil.
Motor se aktuálně testuje, přičemž zkušební lety by měly začít zhruba v polovině příštího roku. Komerční lety pak kolem roku 2030.
Kovosvit prodává administrativní budovu a další haly. Očekává horší časy
Kvůli restrukturalizaci skončil loni Kovosvit s konsolidovanou ztrátou 100 milionů korun, konsolidovaný obrat byl 1,3 miliardy. Mezi hlavní loňské problémy řadí Kuchař nedostatek pracovníků a posuny subdodavatelů. Letos klesla poptávka po obráběcích strojích, meziročně o 10 až 20 procent. "S tím souvisí i očekávaný pokles obratu řádově o deset procent," uvedl generální ředitel. V roce 2017 měl Kovosvit tržby 1,3 miliardy korun a zisk po zdanění 40,1 milionu. Ztráta za rok 2016 byla 719 milionů.
Kovosvit teď nabízí k prodeji několik nemovitostí, hal a pozemků, které buď nevyužívá, nebo jen minimálně. Týká se to i administrativní budovy, kde z pěti pater využívá dvě, a ještě ne zcela. "Součástí dlouhodobého restrukturalizačního plánu je zeštíhlit Kovosvit, zefektivnit jeho činnost. Prodej majetku není součástí nějakého momentálního řešení, ať už jde například o cash-flow, ale součástí dlouhodobého plánu, kdy chceme veškeré zdroje věnovat do investičního rozvoje," řekl generální ředitel.
Zhruba polovinu produkce Kovosvit vyváží. Jeho standardní trhy jsou EU a Rusko, loni v menší míře Asie. Letos řadí Kuchař mezi nejzajímavější Indii, kde získal Kovosvit zakázku na stroje umožňující pětiosé obrábění v hodnotě 100 milionů korun. Letos také firma vyvezla dva pětiosé stroje za 30 milionů korun do Číny. "Rozjednaná je další zakázka ve stejném objemu, kterou bychom chtěli splnit ještě do konce roku," řekl Kuchař. Na ruském trhu i jinde se Kovosvit potýká s omezeními kvůli sankcím.
Loni prodala firma dvě pětiosá obráběcí centra do Francie, společnosti, která je subdodavatelem Airbusu. Letos v květnu jí dodala další stroj, ještě jeden by měla dodat na konci roku nebo zkraje roku 2020.
Hlavní letošní firemní investicí byl přechod vytápění z parního na horkovodní za 20 milionů korun. Kovosvit zaměstnává 500 lidí, průměrná dělnická mzda je 28 500 korun. Podnik hledá brusiče odlitků pro slévárnu, obráběče, soustružníky i elektrikáře.
Firmu vlastní od září 2016 průmyslník a zbrojař Jaroslav Strnad. Podnik má tradici ve výrobě obráběcích strojů. V roce 1939 ji založil Tomáš Baťa. Firma měla svého času až tři tisíce zaměstnanců.
Milan Jakubů: Pohřeb si armáda ukradla pro sebe! Říká Andor Šándor
Kolem pohřbu brigádního generála Milana Jakubů stále panují nejasnosti. Média v týdnu spekulovala, že armáda poslední rozloučení se zástupcem ředitele Vojenské rozvědky plánovala navzdory přání rodiny bombastické, jak to jen vojáci umí. Nesrovnalosti panovaly i ohledně termínu pohřbu. Mluvčí Ministerstva obrany Jan Pejšek to popřel.
"Je to nesmysl! S rodinou jsme od začátku v kontaktu, platí od začátku domluvený páteční termín pohřbu, nikdo ho neměnil. Stejně jako platí vojenské pocty. Jen ještě budeme s ohledem na rodinu řešit případnou účast médií," sdělil Pejšek ve středu Blesku. Pohřeb se nakonec uskuteční opravdu v pátek a nebudou na něm chybět veškeré vojenské pocty včetně přeletu stíhaček.
Kolem posledního rozloučení s oblíbeným generálem ale i tak panuje napjatá atmosféra. Smutečního obřadu se totiž z rozhodnutí organizátorů nezúčastní lidé, kteří s generálem v minulosti pracovali!
Jde například o bývalého šéfa vojenské rozvědky Andora Šándora (62), který se s Milanem Jakubů setkal před 17 lety. Šándor si bývalého kolegu pamatuje jako pracovitého, inteligentního a "dobrého chlapa".
Navíc se s ním v posledních letech pravidelně potkával na oslavách výročí založení Vojenského zpravodajství. Právě proto by se s Milanem Jakubů rád rozloučil. "Já osobně bych na pohřeb Milana Jakubů jel," pověděl Blesku Šándor. Jenže nemůže.
"Vím i o dalších lidech z organizace, kteří by rádi jeli, ale mají smůlu, protože si potentáti pohřeb uzurpují sami pro sebe. Myslím si, že takto privatizovat pohřeb není správné," řekl bezpečnostní expert. Nehraje mu ani údajně zvažované uzavření obřadu pro veřejnost z důvodu utajení armádních špiček.
"Vedení armády utajováno není a vedoucí představitelé vojenského zpravodajství také ne, protože jsou třeba povýšeni na Pražském hradě, vidíme je tam. Pokud jsou informace médií pravdivé a rodina se skutečně nechala upozadit armádou, je to samozřejmě věc rodiny. Já osobně bych nikdy nepřipustil, aby armáda převálcovala rodinu a její přání," uzavřel Šándor.
Milan Jakubů zemřel v sobotu nedaleko Špindlerova Mlýna při autonehodě. Čelní střet Milanova Rapidu s Fordem Mustang údajně způsobil řidič sporťáku Vojtěch Ch. (31).
Amatérský závodník v zatáčce měl vjet do protisměru, Milan Jakubů zřejmě neměl šanci střetu zabránit. Jeho žena (47) při nehodě utrpěla vážná zranění a je možné, že si následky ponese do konce života. Policie viníka nehody vyslechla ve čtvrtek.
Komentář Jana Šindeláře: Řídit dráhy jako firmu
Nebeského zvolení, i když zřejmě nebylo úplně hladké, je završením smutného příběhu o neschopnosti státu dát drahám jasný směr. Představenstvo je už přes rok neúplné a ani po středečním večeru se to nemění, protože jeden z členů rezignoval. Provizorium trvá.
Samotné výběrové řízení bylo od počátku fraškou už proto, že byly výrazně zmírněny požadavky na kandidáty především v oblasti praxe. Oproti výběru v loňském roce se umenšily požadavky na velikost firmy, v níž měl kandidát v minulosti působit. Nejprve členové výběrové komise a pak i dozorčí rady sehráli jen roli pimprlat.
Nebeský předložil zřejmě vůbec nejslabší profesní životopis z pěti finalistů, přesto bez praxe z velké firmy potřel zkušené borce z vedení logistických obrů i dopravních podniků. Právě účast zajímavých manažerů ze soukromého sektoru byla zřejmě nejsvětlejší stránkou (i největší nadějí) celého procesu. Dnes už dotyční vědí, že sehráli jen roli výpravných kulis v politické hře.
Možná Nebeský překvapí, projeví velký talent a nakonec se ukáže jako nejlepší šéf drah všech dob. Přinejmenším v počátku jej ovšem bude provázet pachuť politické trafiky. České dráhy nečeká lehké období, musejí se vyrovnat s konkurencí při liberalizaci trhu a s nedostatkem zaměstnanců v provozu. Chybějí strojvedoucí, posunovači i mechanici. Jakou mají mít motivaci do další práce a respekt k managementu, když se stát chová ve vrcholovém vedení jako slon v porcelánu?
Druhou důležitou skupinou jsou věřitelé. Jak si hrátky v čele drah vyloží, uvidíme příští rok na jaře, až budou dráhy obhajovat rating. Jisté je, že věřitelé nestabilitu vnímají. Smutné je, že do agentury Moody's jezdí za České dráhy hájit rating každý rok někdo jiný. Agentuře časté změny v managementu drah a politický vliv na firmu neunikly, kritizovala je už letos v létě.
Hnutí ANO razí mimo jiné heslo, že stát je třeba řídit jako firmu. Pro začátek by stačilo, kdyby jednu velkou státní firmu řídilo jako firmu, a nikoli jako stát. České dráhy stále patří k největším společnostem v zemi a bylo by dobré, kdyby je vedli ti nejlepší. Hlásili se, ale stát jimi pohrdl. Jistě lze namítnout, že post v čele drah byl vždy politickou záležitostí. Pak si ale můžeme odpustit šaškárny s výběrovým řízením.
Dvojice omotala fenu páskou a utopila v řece, pytel našly děti
Případ se odehrál koncem července v obci kolem Valašských Klobouk. Sedmadvacetiletá žena donesla domů darovaného psa starého jeden až dva roky, o kterého se chtěla starat. Jejímu o deset let staršímu partnerovi se ale nelíbilo, že se jedná o fenu, proto se rozhodl, že se jí zbaví.
"Zvíře omotal lepicí páskou a provazem a značně eliminoval jeho hlasový projev. Uložil psa do jutového vaku, který zavázal. Potom zvíře společně odvezli k řece, kam ho v pytli hodili. V okamžiku, kdy psa házeli do vody, pes prokazatelně žil," uvedla zlínská policejní mluvčí Monika Kozumplíková.
Následující den našly děti, které si hrály u řeky, na břehu jutový vak. Když ho otevřely, objevily uvnitř tělo mrtvého psa. Zavolaly proto na ženu, která procházela kolem, a utekly. Žena událost oznámila na linku tísňového volání policie 158.
"Policisté díky znalosti obyvatel městečka zjistili, kdo je pravděpodobně pachatelem tohoto neuvěřitelného činu. A nemýlili se. Muž i žena se k činu přiznali a popsali, jak událost proběhla," doplnila policejní mluvčí.
Odborné vyjádření z oboru veterinárního lékařství potvrdilo, že pes zemřel jednoznačně trýznivým způsobem v důsledku udušení, kdy před smrtí zvíře trpělo v řádu několika minut.
"Jednání pachatelů bezpochyby ukazuje na jasný úmysl se zvířete za každou cenu zbavit tímto zavrženíhodným způsobem, byť mohli psa darovat nebo prodat. Komisař kriminální policie ze Zlína obvinil dvojici ze spáchání trestného činu týrání zvířat spáchaného ve spolupachatelství. Oba dosud netrestaní obvinění by mohli v případě odsouzení strávit za mřížemi až tři roky," poznamenala Kozumplíková.
Děkuji ti za tanec! Zpěvákovi Leonardu Cohenovi vyjde posmrtně poslední album
Album Děkuji ti za tanec (Thanks for the Dance) bude obsahovat nevydaný materiál a různé hudební spolupráce, které dal dohromady zpěvákův syn. Album vyjde 22. listopadu.
V říjnu 2016 vyšlo album You Want it Darker, na kterém Cohen spolupracoval se svým synem Adamem. Poprosil ho, aby mu pomohl jednotlivé písně dokončit. Na intimní nahrávce se Cohen symbolicky vyrovná s blížící se smrtí. Zemřel měsíc po vydání alba ve věku 82 let.
Sedm měsíců poté začal Adam Cohen pracovat na materiálech, které mu po otci zůstaly. Ke spolupráci si přizval celou řadu hudebníků - namátkově Damiena Rice, Bryce Dessnera, Javiera Mase nebo zpěváka Becka.
"Když jsme vymýšleli hudbu pro otcova slova, použili jsme jeho vlastní charakteristické hudební postupy. Tak je pořád s námi," sdělil k albu Adam Cohen. "Nejvíc mě na něm ohromují reakce těch, kteří ho už slyšeli. Jeden po druhém říkají, že Leonard stále žije," dodal.
První vlaštovkou alba je kratičká píseň The Goal (Cíl). "Jsem téměř naživu, jsem téměř doma," zpívá svých charakteristickým medovým hlasem Cohen. Zpíval o smrti, tušil, že se vydání nového materiálu nedožije. Přiznal to i v rozhovoru s magazínem The New Yorker měsíc před smrtí. "Jsem připraven zemřít. Doufám, že to nebude příliš nepříjemné," prohlásil.
V září 2018 Adam Cohen vydal sbírku poezie svého otce nazvanou The Flame. Česky vyjde pod názvem Plamen 31. prosince u nakladatelství Argo.
První miss Christová šla konečně do sebe: Shodila pár kilo a hned prokoukla
První novodobá miss z roku 1989 Ivana Christová (49) měla dlouhé roky problémy s nadváhou, která jí způsobovala nejen fyzické problémy, ale hlavně ty psychické. Trpěla kvůli tomu, že se hodně změnila od dob Miss Československa. Teď to ale vypadá, že si ty výtky vzala k srdci a s přebytečnými kily se vydala do boje. I když je to běh na dlouhou trať.
Bývala prvotřídní krasavicí, která dobyla i Paříž. Jenže od té doby uběhlo už třicet let a Ivana Christová na soutěž krásy může jen vzpomínat. Nejen kvůli slávě, ale také kvůli tomu, jak byla hubená.
Postupem času se totiž rozhodla nepodřizovat se přísným modelingovým pravidlům, která jí nařizovala, aby byla co nejštíhlejší a často i nejedla. Rozhodla se přestat poslouchat a začala si dopřávat to, na co má zrovna chuť.
Jenže z hladovek přešla k přejídání, což se okamžitě podepsalo na její postavě. Kila navíc se snažila zamaskovat různým volným oblečením, které ale kyprým tvarům ještě přidalo na rozměru.
Teď to vypadá, že šla Ivana opravdu do sebe. Viditelně zhubla, začala se oblékat vkusně a patřičně ke své plnější postavě.
Všechny přítomné překvapila na křtu knihy Miloše Zapletala (75), že opět prokoukla a už má zpět rysy půvabné brunetky, která v roce 1989 vstoupila do historie nejen jako první vítězka Miss po revoluci, ale i tím, jaké kontroverze její vítězství vyvolalo.
Christová bude navždy první vítězkou krásy, ale také úplně tou první, na niž diváci v Paláci kultury a sportu v Ostravě pískali jako smyslů zbavení, když si nasazovala korunku.
"Parodie na spravedlnost." Vědec varoval před rakovinou ze znečištění, sedí v turecké base
Sik se spolu s dalšími vědci podílel mezi lety 2011 a 2015 na studii zadané tureckým ministerstvem zdravotnictví. Jejím závěrem bylo, že znečištění vody, půdy a potravin v některých průmyslových oblastech na západě země souvisí se zvýšeným výskytem rakoviny u místních obyvatel.
Vědci zmínili především průmyslovou zónu Dilovasi, která leží asi 80 kilometrů od Istanbulu, a kde sídlí řada chemických a hutnických závodů. Lidé žijící v jejím okolí podle nich trpí rakovinou daleko častěji, než je mezinárodní průměr.
Erdogan se mstí za puč, mezinárodní kritice navzdory
Sikovi se zdálo, že vláda nehledě na jasné závěry studie nepřijímá ve věci žádná opatření. Napsal proto o výzkumu několik článků do opozičního deníku Cumhuriyet. Úřady ho následně začaly stíhat za vyzrazení utajovaných informací.
"Studie jasně ukázala, do jaké míry byly vodní zdroje kontaminovány toxickými látkami," řekl Sik po vynesení rozsudku novinářům. "Rozhodnutí soudu ukazuje, že výsledky studií, které se přímo týkají veřejného zdraví, mohou být zamlčovány. To je nepřijatelné," dodal vědec.
"Turecké úřady by místo toho, aby skrze soudy pronásledovaly lidi bijící na poplach, měly tento významný problém pro veřejné zdraví prošetřit," prohlásil Andrew Gardner z turecké pobočky AI.
Organizace zabývající se ochranou životního prostředí a lidských práv dlouhodobě obviňují tureckou vládu, že navzdory rychlému rozvoji průmyslu v určitých regionech nevynucuje předpisy na ochranu životního prostředí.
Po zmařeném puči z roku 2016 zahájil režim prezidenta Recepa Tayyipa Erdogana rozsáhlou vlnu zatýkání. Za mřížemi je nyní téměř 80 000 lidí, včetně řady zaměstnanců deníku Cumhuriyet. Úřady také postavily mimo službu nebo zcela propustily 150 000 státních zaměstnanců a příslušníků ozbrojených sil.
Opozice a organizace na ochranu lidských práv vládu obviňují, že pokusu o puč využívá k pronásledování svých odpůrců. Úřady se ale hájí tím, že jde o opatření nutná k zajištění národní bezpečnosti.
Nejrychlejší muž planety zmeškal testy. Nic neberu, brání se
Tradičně velmi sledovaný souboj o nejrychlejšího muže planety bude na mistrovství světa honem na obhájce stříbra Christiana Colemana. Třiadvacetiletý Američan je časem 9,81 sekundy lídrem světových tabulek a letos jen jednou prohrál. Jeho start na vrcholu sezony byl ale ohrožen kvůli kauze se zmeškanými dopingovými zkouškami.
Americká antidopingová agentura (USADA) jeho případ začátkem září uzavřela bez vznesení obvinění kvůli formálním důvodům. Coleman sice loni a letos tři dopingové zkoušky neabsolvoval, ne ale během 12 měsíců. Jeho první provinění totiž Světová antidopingová agentura (WADA) datovala zpětně k 1. dubnu 2018, tedy k začátku druhého kvartálu, nicméně samotný test vynechal až 6. června. A protože k třetímu opomenutí došlo 29. dubna 2019, nedopustil se Coleman provinění v podobě tří neprovedených kontrol během 12 měsíců.
Coleman se hájil, že pouze zapomněl aktualizovat údaje v aplikaci o místech pobytu sportovců. "Neberu drogy, ani neberu nic legálního. Hodně atletů užívá legální kreatin nebo proteinový prášek nebo různé jiné doplňky pro rychlejší regeneraci. A já neberu nic, pracuju tvrdě a o tom to je," prohlásil před začátkem MS.
Jedinou porážku ze šesti letošních startů na stovce utrpěl hned při vstupu do sezony při Diamantové lize v Šanghaji, kde ho o pouhých šest tisícin sekundy předčil krajan Noah Lyles. Ten využil Colemanovu absenci k triumfu ve finále Diamantové ligy, ale na MS poběží jen dvoustovku.
Papírově druhým nejrychlejším závodníkem je s výkonem 9,86 dvaadvacetiletý Nigerijec Divine Oduduru, kterému se ale dařilo zatím jen na amerických univerzitních soutěžích.
Obhajovat titul bude už sedmatřicetiletý Američan Justin Gatlin, který se v červnu ve Stanfordu blýskl časem 9,87. Poslední stovku v Záhřebu zaběhl ale jen za 10,29, protože si lehce poranil zadní stehenní sval.
Do okruhu favoritů patří také Jihoafričan Akani Simbine, trojnásobný olympijský medailista z Ria Andre de Grasse nebo evropský šampion Zharnel Hughes. Nejrychlejším Jamajčanem je s časem 9,96 mistr světa z roku 2011 Yohan Blake.
Mužská stovka začne v pátek předkolem a rozběhy. Semifinále a finále jsou na programu v sobotu. O medaile se poběží ve 21:15 SELČ.
Pád letadla u Žinkova na Plzeňsku: Dva lidé nehodu nepřežili
V letadle cestovali dva lidé, muž (†63) a žena (†38). "Letadlo v půl deváté večer žádalo o povolení přistát na letišti Chaloupky u Klatov," uvedla policejní mluvčí Dana Ladmanová. To byl také poslední záznam, v tu dobu se mělo podle souřadnic GPS nacházet u Vojovic nedaleko Žinkov.
Na klatovské letiště už ale nedoletělo. Po ztraceném letounu, který vyslal nouzový signál, se ihned začalo pátrat. "Zapojil se kromě policejního i vojenský vrtulník," uvedla policejní mluvčí Martina Korandová. Šťastný konec ale pátrací akce neměla.
V lese u Petrovic nedaleko Měčína, což je asi šest kilometrů od místa, kde se letadlo naposledy zahlásilo, si před devátu hodinou ráno všimla trosek osádka vrtulníku. "Nalezli jsme letadlo a dvě těla bez známek života," potvrdila Korandová.
Havarovaný stroj zůstal částečně zaklíněný ve větvích stromů, kusy dopadly i na zem v okolí. "Příčinu nehody budeme zjišťovat ve spolupráci s odbornými znalci a pracovníky Ústavu pro odborné zjišťování příčin leteckých nehod," dodala Korandová.
Civilizace v propůjčeném čase
Nedávno jsem si vzpomněl na krásnou "hlášku" z jedné ze skvělých povídek Šimka s Grossmannem odehrávající se částečně na hřbitově, která zní takto: "Upozornil jsem ji, že brečí sice dobře, ale na cizím hrobě!" Napadlo mne, že velmi podobně se nyní chovají mnozí světoví politici angažující se v nesmyslném boji proti klimatickým změnám.
Chovají se tak, jako kdyby na planetě Zemi vládli lidé. Ve skutečnosti jsme jen smítko na jejím povrchu, které ona může svými olbřímými silami sfouknout jako prudký závan větru plamen svíčky. Asi se málokterý z nich dívá na proslulé britské a americké přírodovědné dokumenty pojednávající o destrukčních schopnostech naší modré kuličky. Vždyť by stačilo, aby se některá z větších aktivních sopek pořádně "upšoukla" a naše vyspělá civilizace se z toho pokálí.
A že se to v nejbližší budoucnosti stane, je vysoce pravděpodobné. Řada velkých vulkánů má dle názoru předních vulkanologů "nabito a odjištěno" (například Katla na Islandu).
Svým způsobem by bylo ideální, kdyby k té erupci, musí-li se to jednou stát, došlo co nejdříve. Ještě před tím, než budou naprosto zbytečně vyhozeny bilióny dolarů na opatření směřující ke snížení produkce kysličníku uhličitého, protože jakákoli pořádně rozzlobená sopčička ho spolu s prachem a jedovatými sopečnými plyny může do ovzduší vypustit minimálně stokrát víc, než bylo na úkor obyvatel Evropy ušetřeno.
Násilně omezovat produkci CO2 tedy nedává žádný smysl. Navíc bylo vědecky prokázáno, že při jeho výrazně vyšším podílu ve vzduchu tvoří rostliny více biologické hmoty a jsou rovněž odolnější proti suchu. Pro lidstvo je případné oteplování podstatně příznivější, než by byl například rychlý návrat doby ledové.
Uvědomíme-li si k tomu ještě dosud nedostatečně prozkoumaný vliv slunečních cyklů na zemské klima musíme dojít jenom k jedinému rozumnému závěru: Snažme se usilovně udržet Zemi co nejčistší a ostatním změnám, s nimiž se silou nemůžeme poměřovat, se snažme s co nejmenšími náklady přizpůsobit!
Oprava krkonošského muzea bude mít rok zpoždění
Správa Krkonošského národního parku (KRNAP) o tři týdny posunula termín podání nabídek do druhého tendru na opravu krkonošského muzea ve Vrchlabí. Původní termín otevírání obálek byl 20. září, řekl mluvčí národního parku Radek Drahný. Důvodem posunutí termínu pro odevzdání nabídek je snížení rozpočtu ze 110 milionů korun na 83 milionů korun.
"V současnosti pracujeme s cenami, které jsou na trhu. Došlo ke změně rozpočtu, jde o cenu, kterou očekáváme, že bude nabídnuta. Pokud někdo podá nabídku, která bude akceptovatelná, tak práce začnou, jak jen to bude možné," řekl Drahný.
Oproti původním plánům má zahájení opravy muzea asi rok zpoždění. KRNAP chtěl mít vybraného dodavatele stavební části do konce loňského roku a letos na jaře začít se stavebními pracemi. Podle vedení správy národního parku evropské dotace 123 milionů korun na projekt ohroženy nejsou.
Správě KRNAP se nedaří stavební firmu na opravy muzea vybrat. Druhou soutěž vypsala letos v létě, protože v předchozím tendru všechny nabídky firem výrazně přesáhly tehdejší předpokládanou cenu 65 milionů. Nabídky převyšovaly 100 milionů korun.
Muzeum, které sídlí v bývalém augustiniánském klášteře a patří Správě KRNAP, je uzavřeno od podzimu 2017. Vybraná firma by měla zajistit stavební část projektu. Celkové náklady včetně vybudování nové expozice jsou odhadovány na 210 milionů korun. V nyní vyklizeném objektu by mělo do konce roku 2021 vzniknout po přeměně expozic návštěvnické centrum KRNAP.
Opravené muzeum s novou interaktivní expozicí, která by měla být příběhem přírody a lidí usazených v horách a navázat na úspěšnou expozici Kámen a život, by mělo sloužit pro návštěvníky jako reprezentativní vstupní brána Krkonoš. Návštěvnické centrum by mělo poskytnout co nejsrozumitelnější formou informace o minulosti a současnosti Krkonoš a motivovat lidi k objevování hor a jejich ochraně. Mělo by převzít i roli tradičního muzea. Centrum nabídne i možnosti k pořádání koncertů, festivalů, divadelních představení nebo přednášek pod širým nebem. V plánech je vybudování nového vstupu do objektu, vznik badatelny či kavárny.
Toyota vodíku stále věří, připravuje druhou generaci vozu Mirai
Toyota Mirai nikdy neměla být jen jakýsi koncept. Toyota to s ní myslela tak vážně, že i když na světě prakticky neexistovala infrastruktura na čerpání vodíku, přesto ji nasadila do nabídky. Ne tedy do zcela standardní, zákazník musel opravdu cíleně jít po tomto voze, ale nikdo jiný tehdy takovou variantu nenabízel.
Šéf Toyoty Takeshi Uchiyamada na mezinárodní konferenci o vodíku potvrdil, že příští rok přijede nová generace. Toyota totiž stále věří, že tyto automobily mají budoucnost a do deseti let se cenově vyrovnají hybridům. Samozřejmě to je spjato s rozvojem čerpacích sítí. Ovšem budoucnost je spojená s vodíkem stejně jako s elektřinou.
Na konferenci se totiž často skloňovalo slovo vodík s potřebami ekologického provozu ne osobních aut, ale naopak velkých tahačů, lodí, vlaků apod. Prostě těch dopravních prostředků, které potřebují překonávat na jedno natankování dlouhé vzdálenosti. To čistě akumulátorové verze nabídnout nemohou. Toyota by tak mohla díky velkým zkušenostem a dlouhému vývoji najít nová odbytiště.
Zbývá připomenout, že stejně jako Toyota věří vodíkovému pohonu i Hyundai, který nyní nabízí i vodíkový crossover Nexo.
Jahodová, švestková i neviditelná. Vyberte si ten správný odstín rtěnky: Není jen jedna červená
Při výběru červené rtěnky byste měla nejprve určit, zda jste teplý, nebo studený typ. Zkuste jednoduchý test - prohlédněte si žilky na zápěstí. Pokud jsou do modra, jste studený typ, pokud do zelena, potom patříte mezi typy teplé. Při výběru nové červené rtěnky dejte v první řadě právě na rozřazení na základě podtónu. Až v té další přihlížejte k textuře.
Řadíte-li se k ženám se studeným podtónem, potom jsou pro vás vhodné rtěnky do fialové, švestkové, třešňové nebo mauve barvy.
Pokud spadáte do kategorie teplého pleťového podtónu, vybírejte takové i rtěnky. Poznáte je podle toho, že tíhnou k oranžovým, korálovým, zlatým nebo hnědým odleskům.
Může se vám stát, že některé žilky vypadají zeleně a jiné modře. V tom případě si pogratulujte - na podtón hledět nemusíte a můžete se soustředit pouze na své barevné preference.
Účelové pomluvy? Ústecká zoo shání nového veterináře, nikdo nemá zájem
Naposledy koncem tohoto měsíce. Vedení města to přičítá pomluvám, které se vyrojily okolo bývalého ředitele zoologické zahrady a zároveň veterináře Václava Poživila, že účelově usmrcoval exotická zvířata, o něž se staral. Například šlo o samici nosorožce Zambu, slonici Kalu či orangutana Ňuňáka.
Městská rada proto vyhlásila novou zakázku. "Na veterinární péči pro zoologickou zahradu s předpokládanou hodnotou plnění 3,5 milionu korun bez DPH a pro městské Centrum pro zvířata v nouzi s předpokládanou hodnotou plnění 2,8 milionu korun bez DPH," přiblížila městská mluvčí Romana Macová.
Náměstkyně primátora Věra Nechybová (UFO) vysvětlila, že město takto vyhlašuje soutěž na veterinární služby už potřetí. "Doktor Poživil musel ta nepodložená podezření vysvětlovat. Považuji to za nehoráznou dehonestaci tak kvalitního odborníka," poznamenala.
Odborníků specializovaných na exotická zvířata je podle ní velmi málo. "Rozhodně to není nic příjemného. Zoologická zahrada zatím zajišťuje veterinární péči formou objednávek," uvedla. Objednávky a smlouva stojí stejné peníze. "Zahrada ale co do financování musí vyhovět zákonu o veřejných zakázkách," vysvětlila mluvčí zoo Nikola Roštejnská.
Sám Václav Poživil patří mezi uznávané odborníky. Účastnil se například unikátní operace, při níž ústecká gepardice Jane dostala jako první gepard na světě totální endoprotézu. Funkci ředitele zoo vykonával v letech 2009 až 2012. Anonymní pomluvy na svou osobu nijak nekomentoval. Včera nepřijímal telefonní hovory ani nereagoval na textové zprávy SMS.
Co se zakázky pro zoologickou zahradu týká, někteří zvěrolékaři míní, že v nulovém zájmu o ni nemusí být nutně obavy z podobných účelových nařčení, jako v jeho případě, ale prostě jen malá informovanost. Například ústecký veterinář Jiří Král o ní ještě neslyšel. "Od vás to slyším poprvé. Nikdo nás neoslovil. Taková věc se, myslím, rychle rozšíří," dodal.
Na linku D dohlédne nová architektka metra, přináší zkušenosti z londýnské podzemky
Pražský dopravní podnik vybral architektku, která bude dohlížet na podobu metropolitního metra. Od října se jí stane Anna Švarc, jejím prvořadým úkolem bude vzhled nové linky D, na starost ale bude mít i stávající stanice. Na metro podle ní nejde pohlížet jen jako na dopravní stavbu, cestování podzemkou by mělo přinést i estetický zážitek.
Česká architektka, která se spolupodílela například na rekonstrukci tří stanic londýnského metra, vyhrála výběrové řízení vypsané pražským dopravním podnikem (DPP).
Tendru se kromě ní zúčastnilo dalších 14 uchazečů. "Součástí výběrového řízení byl motivační dopis a životopis. Zřejmě rozhodla moje předchozí praxe z Londýna, kde jsem v týmu třech lidí vytvářela jakýsi estetický manuál pro tamní metro," přibližuje nová architektka metra. Stejně tak podle ní mohla rozhodnout i její praxe z Institutu plánování a rozvoje hl. m. Prahy.
Metro nevnímá jen jako dopravní fuknční stavbu. Stanice by měly mít i estetickou hodnotu.
"Představy o tom, jakým způsobem se bude metro měnit, jak se bude prostor zkvalitňovat, mám. Jak to ale bude reálně probíhat, se dozvím až v následujících týdnech, až mě do svých představ zasvětí dopravní podnik," říká Švarc.
"Nejde o sérii dogmat, ale spíše doporučení, jejichž cílem je především udržet kontext všech stanic v případě, že budou rekonstruovány," přibližuje design manuál.
Zda je podobný nástroj i cestou pro zlepšení veřejného prostoru v pražském metru, je otázkou. Pražské metro je specifické. "Zda je manuál ideálnem, nebo zda to zvládne zastřešit nějaká osobnost, zatím opravdu nevím," uzavírá Švarc.
Bývalého francouzského prezidenta Chiraca pohřbí v pondělí, veřejná pieta bude v neděli
Pohřeb bývalého francouzského prezidenta Jacquesa Chiraca, který zemřel ve čtvrtek v 86 letech, se uskuteční v pondělí večer na pařížském hřbitově Montparnasse. Informují o tom francouzská média s odvoláním na Chiracovu rodinu. Obřad bude soukromý.
Veřejnost se s bývalou hlavou státu bude moci rozloučit v neděli odpoledne při pietě v pařížské Invalidovně, kde bude vystavena rakev se Chiracovými pozůstatky, oznámil Elysejský palác.
Do prezidentského sídla od čtvrtečního večera podle agentury AFP proudí davy lidí, aby se podepsaly do kondolenční knihy. To bude možné až do neděle. Na pondělí pak prezident Emmanuel Macron vyhlásil státní smutek.
Ze světa i z Francie mezitím přicházejí další reakce na úmrtí bývalého starosty Paříže a prezidenta z let 1995 až 2007, jehož dnes premiér Édouard Philippe označil za "Francouze v pravém smyslu slova".
Chiraca si připomněli například Japonci, neboť politik byl známý svou láskou k jejich zemi a sportu sumó. Zpráva o úmrtí někdejšího francouzského prezidenta se objevila na titulních stranách všech japonských deníků, včetně těch sportovních, všímá se francouzský tisk.
Muzeum kmenového umění na pařížské třídě Quai Branly, které Chirac založil, nebude na počest bývalé hlavy státu deset dní vybírat vstupné.
Otevření Dýňového světa zpozdilo zrání dýní
Nová Ves u Leštiny (Havlíčkobrodsko) - Statek v Nové Vsi u Leštiny na Havlíčkobrodsku dnes na více než měsíc otevřel Dýňový svět. Dekoracím vyskládaným z tisíců čerstvě sklizených dýní vévodí v zahradě mohutné oranžové pyramidy. Podzimní akce, která se stává tradicí, letos začíná o týden později, protože dýně na okolních sedmi hektarech polí rodiny Pipkovy déle zrály. Ještě teď jich je hodně na poli, řekla dnes ČTK Jaroslava Pipková.
Pipkovi pěstují mnoho druhů dýní, poslední dva roky jim ale nepřálo počasí. Letošní sklizeň se zpozdila a některé druhy nevyšly. "Oranžových dýní na Halloween máme jako obvykle dostatek, ale nepovedly se některé druhy pro fajnšmekry," uvedla Pipková. Přesto lze na statku vybírat z více druhů, od již zmíněných velkých dýní vhodných i k vyřezávání a dlabání dekorací přes dýně na vaření hokaido nebo podlouhlé "špagetové" po okrasné tykvičky různých barev a tvarů.
Pěstování dýní je pracné. Farmáři ručně okopávají rostliny a sklízejí jejich plody, od stonku dýně odstřihávají nůžkami. Dýňový svět Pipkovi otevírají pravidelně od roku 2010, minulé ročníky přilákaly tisíce lidí. Výzdobu z dýní doplňují atrakce ze slámy nebo bludiště z klád. Návštěvníci uvidí také zvířata chovaná na statku. Otevřeno bude denně do 3. listopadu.
Podrobnosti k akci jsou na webu farmy, kde pěstitelé nabízejí i některé recepty na dýňové pokrmy, třeba i na dýňové muffiny nebo džus. O dalších možnostech úpravy dýně v kuchyni jim říkají sami návštěvníci. "Spousta kuchařek má vyzkoušené svoje recepty, i my se necháme inspirovat," řekla Pipková. Podotkla, že některé hospodyně dýně také nakládají na kyselo jako okurky.
Stravenkový paušál plánuje ministerstvo od roku 2021. Daňově se nic nemění
MF připravuje novelu zákona o daních z příjmů, podle které by zaměstnanec dostával peníze na stravu přímo. Na podporu stravování tak dosáhne podle MF i čtvrtina zaměstnanců, tedy asi milion lidí, kteří dosud stravenky nedostávají.
Podle předsedy Asociace provozovatelů poukázkových systémů Davida Rýce ovšem i řada malých firem, které nemají kantýnu ani stravenky, svým zaměstnancům stravování zajišťuje, například dovozem jídlo nebo dohodou s restauracemi.
"Podstata záměru je, že nic neměníme na daňovém zvýhodnění. Dále se z něj nebude platit zdravotní a sociální pojištění," uvedla Schillerová v pátek. Dodala, že by zůstala zachována i hranice pro maximální příspěvek zaměstnavatele uplatnitelný jako sleva na dani.
Zákon o dani z příjmů umožňuje firmám uhradit maximálně 55 procent z ceny stravenky. Zbývající část doplácí zaměstnanci, v některých případech je hradí i zaměstnavatel, ovšem už bez slevy na dani. Nejvýhodnější hodnota stravenky pro zaměstnance i zaměstnavatele letos činí 123 Kč.
Přindiš, Prskavec a Fišerová bezpečně postoupili do semifinále MS
Kajakáři Vít Přindiš a Jiří Prskavec i kanoistka Tereza Fišerová bezpečně postoupili do semifinále mistrovství světa ve vodním slalomu v Seu d'Urgell. Přindiš byl v pátečním kvalifikaci čtvrtý, Prskavec pátý a Fišerová osmá. Další tři čeští reprezentanti budou ve Španělsku usilovat o semifinálový start v odpolední opravné kvalifikační jízdě.
Ze silné reprezentační skupiny kajakářů neuspěl Vavřinec Hradilek, který hned na začátku jízdy dostal padesátisekundovou penalizaci za nesprávné projetí branky. Přindiš s Prskavcem naopak již mohou odpočívat a soustředit se na nedělní semifinále.
"Vytýčil jsem si cíl sjet to první jízdou do třicítky, což se mi podařilo. Ne, že by mi bylo jedno, jak jsem dopadl, protože v neděli se startuje hodně brzy ráno, takže jsem doufal, že budu trošku výš, abych měl lepší výchozí pozici," řekl Přindiš a pochvalal si pohodu v Seu. "Před závodem hlídek jsem se cítil nejhůř za 14 dní, co jsme tady. Pak při závodě to ale bylo dobré a dnes zase lepší. Celou dobu je tady krásně, hezké závody, diváci přišli, takže fajn," pousmál se.
Spokojený byl i Prskavec. "V kvalifikaci člověk nechce hlavně udělat zbytečnou chybu. V prvních brankách mi to úplně nejelo. Pak jsem střed zajel výborně, bez problémů a věděl jsem, že mám najeto, tak přišla druhá chybička, když jsem chtěl jet dole přímo a otočil jsem erku. Celkově nemůžu být nespokojený. Forma je, uvidíme, jak to půjde dál," řekl letošní celkový vítěz Světového poháru.
Oba reprezentanti si pochvalovali, že v neděli půjdou na start až v závěru semifinálového bloku. "Nejsem ranní ptáče, po ránu je tady navíc chladno, a když tu jste na osmou, chce to mít bundu a mikinu," řekl Přindiš. "Celkově trvá to semifinále hodinu a půl, což je z hlediska spánku docela dobrý rozdíl," souhlasil Prskavec.
Z trojice českých singkanoistek uspěla jen Fišerová, Eva Říhová skončila dvě místa za postupovou dvacítkou, Kateřina Havlíčková byla 35. "Horní část jsem sjela podle představ, ve střední pasáži mi přišlo, že nestíhám a nejedu podle plánu, ale dokázala jsem se dostat do komfortní stopy, kterou jsem chtěla jet. Udělala jsem dva šťouchy a jsem těsně za vítězkou čistým časem. Mám dobrou výchozí pozici do semifinále," pochvalovala si Fišerová.
Uhlí ustoupí plynu i jádru. Obnovitelné zdroje zvýšenou poptávku nepokryjí, říká šéf evropského ExxonMobilu
Obnovitelné zdroje nebudou Česku stačit k uspokojení budoucí poptávky po energiích. Kvůli nevhodnému podnebí je třeba větrné a solární elektrárny doplnit dalšími alternativami, například těmi využívajícími zemní plyn.
V rozhovoru pro HN to tvrdí Philippe Ducom, prezident evropské pobočky amerického koncernu ExxonMobil, jednoho z největších globálních těžařů ropy. Zároveň zmiňuje, že velká úložiště, do nichž by se dala na později ukládat nespotřebovaná energie z dnů, kdy je slunce i větru dost, jsou stále příliš drahá.
Ducom v Praze navštívil centrum ExxonMobilu, v němž pracuje 1200 lidí a jehož úkolem je podpora obchodních aktivit firmy a zajištění logistiky a dalších služeb potřebných pro fungování společnosti.
Deklarace konce pravice ve sněmovně aneb Jakápak "pravicová" koalice ODS, TOP 09, STAN a KDU?
V médiích a komentářích se v poslední době objevují zprávy o připravované koalici zmíněných stran. Mnozí tleskají, že se "pravice" konečně dává dohromady, já se ale spíš ptám, proč se tyto strany stále ještě označují za pravicové.
Když pominu nové hnutí Trikolora, česká Poslanecká sněmovna již nemá reálně pravicovou stranu. A je naprosto jedno, jak se dané subjekty samy označují nebo jaké označení papouškují mainstreamová média. ODS je ve svém průměru špičkových politiků této strany stěží středová, TOP 09 je jednoznačně stranou městské pseudoliberální levice (která se za svou levicovost stydí, a tak se pokrytecky označuje jako konzervativní či dokonce pravicová). STAN je stranou, která svým pojetím, ideologií i voličským zacílením s TOP 09 v podstatě splývá (důvod její existence mi prostě není jasný). A KDU dokonce sama sebe dlouhodobě nálepkuje jako středovou - jejich politický kompas je však mnohem více doleva, než sami říkají.
Máte pocit, že jsem vzal všechny z jedné vody načisto? Nikoliv, vycházím z reálných politických kroků těchto stran. Pokud sám sebe považuji za klasicky liberálního pravicového voliče, je pro mě nejvyšší hodnotou svoboda jednotlivce, volný trh a minimální zásahy státu do života jednotlivců a ekonomiky. Jak tento obecný předpoklad pravicovosti uvedené strany naplňují? Kolik zákonů osekávajících svobody lidí salámovou metodou, zvyšujících daně, potvrzujících nové regulace a rostoucí dozor, zvyšujících vazbu na socialistickou EU či podporujících environmentální a genderové šílenství v posledních letech podpořily? Hodně, opravdu hodně. Ne vlastní nálepky, ale činy je identifikují. Tyto strany, přes všemožné deklarace či dílčí ústupky, chtějí posilovat roli státu v našich životech. A to s pravicovostí nemá nic společného.
Koaliční spolupráci TOP 09, STAN a KDU bych se vůbec nedivil, na politické mapě prostě patří k sobě a vyjma křesťanských nebo naopak homosexualistických a genderových aspektů v nich pro voliče ve smyslu vlivu státu na jejich životy v podstatě nevidím zřejmý rozdíl. Nicméně ODS se dlouhodobě vykresluje jako "jediná pravicová" a spojováním s těmito třemi subjekty už nepokrytě odhaluje své skutečné politické zařazení.
Mimochodem, když jsem se krátce zmínil o těch nálepkách. Všimili jste si, jak často všechny tyto strany zcela shodně a lacině označují kritiky dirigismu a socialismu přicházejícího z Evropské unie jako proruské agenty? Nedokážou nebo jen nechtějí pochopit, že existuje mnoho lidí, kterým eurosocialismus a rostoucí nesvoboda nevoní stejně silně jako autoritářský režim v Rusku? Neskrývají tím náhodou svou naprostou argumentační neschopnost a bezdůvodnou či slepou adoraci eurounijních poměrů?
Je zkrátka možné, že v České republice již nemá jiná než středová politika šanci na větší úspěch. Možná takovéto spojování voliči opravdu chtějí. Možná, že chtějí levostředou politiku pod pláštíkem "pravice", neboť se za své politické přesvědčení stydí (nebo ho ani nedokážou identifikovat). Nevím. Já mezi takové voliče ale rozhodně nepatřím.
Nevyjasněná smrt holčičky (†8) na Příbramsku: Viníka trest nečeká
Neobjasněným případům se v kriminalistickém slangu říká "pomníky". I ty se ale vyšetřují, pokud se po letech objeví nové informace. Zvláště pokud jde o smrt dítěte. Kriminalista Jiří Markovič dokázal v roce 1980 vyšetřit vraždu dvou dívek v pražském Prokopském údolí starou tehdy už 12 let. "Případ z roku 1955? To bude těžké, velmi těžké. Chtělo by to pro začátek najít spis, už nemusí existovat, mluvit s těmi, kdo to vyšetřovali. Naděje je vždycky, ale bylo by to opravdu těžké," říká Markovič.
Za minulého režimu se o násilných trestných činech veřejnost příliš neinformovala, podle Markoviče to ale rozhodně neznamená, že by se vyšetřovaly laxně. "Vždycky záleželo na konkrétních lidech," myslí si kriminalista. Problémem může být, že materiály z 50. let 20. století mohou být zničené, i když neuzavřené případy by skartovány být neměly.
Otec Lucie Bílé jí vůbec nefandil. Neuvěříte, čím se měla živit!
Kdo neví, že národní poklad Lucie Bílá (53) je původní profesí švadlenka a vlastním jménem Hana Zaňáková, asi nežije v České republice. Ale sama zpěvačka nyní prozradila, že málem pracovala ve sklárně!
Lucie Bílá věděla od poměrně útlého věku, že chce být zpěvačkou. Láska ke zpívání se u ní zrodila, když jako malá dívka vystupovala v kulturním domě v rodných Otvovicích, kde pěnice stále žije.
"A přesně si vzpomenu, kde seděla maminka. Tenkrát se ve mně zrodila zpěvačka," přiznala pro rádio Impulsu.
Její otec se ale o budoucnost své dcery trochu obával a doporučoval jí proto, aby se vydala cestou řemesla, které má zlaté dno.
"Táta vždycky říkal: 'Řemeslo holka, řemeslo. Choď nohama po zemi!' Dokonce mě přemlouval, jestli nechci jít do místní sklárny. Sklárna už nefunguje, já celkem jo. Jsem vyučená švadlena a doma si dělám z korálků různé růžence a přívěsky, které pak dražím na aukcích a za peníze kupuji invalidní vozíky," se smíchem dodala.
Spuštění nového mýta ohroženo není, hlásí Kremlík. Ve hře je ale změna provozovatele
Ministerstvo dopravy v pátek zahájilo přípravy nového tendru na provoz nového mýtného systému. Jde o záložní plán, který by stát využil v případě, že by byla současná mýtná smlouva pravomocně zrušena. Vedle toho stát připravuje i další provizorní řešení, kdyby tendr nestihl dokončit včas. Na Facebooku to uvedl ministr dopravy Vladimír Kremlík (za ANO).
Úřad pro ochranu hospodářské soutěže (ÚOHS) ve čtvrtek zakázal plnění mýtné smlouvy mezi státem a konsorciem CzechToll/SkyToll, a to s ročním odkladem. Ministerstvo proti tomu podá rozklad.
"Spuštění nového systému výběru mýta ohroženo není. Počínaje dnešním dnem zahajujeme přípravu nového transparentního zadávacího řízení, jehož předmětem budou služby provozu nového mýtného systému, který nyní dokončuje konsorcium CzechToll a SkyToll," uvedl ministr.
Stát by tak v tendru hledal provozovatele v současnosti připravovaného mýta, který bude spuštěn od letošního prosince. Nešlo by tedy o soutěž na zcela nový mýtný systém, jako tomu bylo u posledního tendru, ani o využití starého systému, který nyní provozuje Kapsch.
Ministerstvo se však podle Kremlíka připravuje i na skutečnost, že by nestihlo nový tendr připravit včas. "Na základě dosavadních zkušeností s průběhem mýtného tendru jsem hluboce přesvědčen, že se ÚOHS mýlí a že v jím stanovené době 12 měsíců objektivně nelze připravit a realizovat takto složité zadávací řízení a předat provoz mýtného systému novému provozovateli," řekl.
Resort tak bude vedle nového zadávacího řízení připravovat i provizorní řešení, které by vyřešilo výběr mýtného po přechodnou dobu, dokud by stát nenašel plnohodnotnou formu řešení.
Stát tak zřejmě zatím nevyužije nabídku, kterou mu v minulých dnech předložil současný správce mýta Kapsch. Rakouská firma státu nabídla provoz stávajícího systému pro případ, kdyby byla mýtná smlouva zrušena.
Kremlík zároveň zopakoval, že věří, že záložní plán nebude zapotřebí. Ministerstvo proto podá rozklad proti rozhodnutí antimonopolního úřadu.
ÚOHS ve čtvrtek vydal rozhodnutí, ve kterém zakázal plnění mýtné smlouvy. Zákaz ale začne platit až rok po právní moci rozhodnutí úřadu. To pravomocné není a lze proti němu podat rozklad k předsedovi úřadu. Ministerstvo i CzechToll proto pokračují v přípravě nového mýta, které by mělo být spuštěno v prosinci.
V loňském tendru na nový mýtný systém a jeho provozovatele zvítězilo konsorcium CzechToll/SkyToll. Uspělo v mýtném tendru s nabídkou 10,75 miliardy korun za desetiletý provoz. Proti průběhu tendru i platnosti mýtné smlouvy protestoval současný provozovatel Kapsch, který v soutěži neuspěl s nabídkou přes 13 miliard korun.
Pořád se vidím jako kluk, který se zatím jen rozkoukává, říká Jan Cina
"To byla velká škola pro všechny, kteří na tom dělali. Zamiloval jsem se tam do afro tance. Tím jak mám v sobě po tátovi něco romského, tak mi to úplně učarovalo," řekl Jan Cina, který se považuje hlavně za muzikálového herce.
Mnohem čerstvější vzpomínky než na seriál První krok má na roli natěrače v novém filmu Národní třída. Cina prozradil, že režisér Štěpán Altrichter ho musel hodně lákat. "Práce to byla náročná, ale výsledek za to stojí. Film vznikal před rokem. Těžce a poctivě, ale zároveň zábavně. Točilo se na Národní třídě, kde jsem jako neřidič jezdil autem. Hodně se točilo také na Jižním městě v Praze," uvedl k česko-německému koprodukčnímu snímku.
I když je nominovaný na cenu Thálie za roli v inscenaci Malý princ, za vrchol kariéry to nepovažuje. "Takto to necítím. Pořád se vidím jako kluk, který se zatím jen rozkoukává. Ale nominace je velmi příjemná a překvapivá. Vrchol vidím až daleko přede mnou," prozradil s tím, že ani nepřemýšlel nad děkovnou řečí v případě vítězství. "Ani ne, ale jako dítě, když jsem poslouchal v rádiu diskusní pořady, to jsem si vždy představoval, jak promlouvám k lidem."
Jan Cina už třináct let žije s kolegou Petrem Vančurou. Jaký je jeho recept na spokojený vztah? "Mít jeden druhého rád a problémy vnímat jako výzvu a dobrou věc k řešení," prozradil a zavzpomínal na udílení Českých lvů, kdy jeho přítel upadl na schodech.
"Ano, skutečně se to stalo. Měl nové kluzké boty a červený koberec byl taky kluzký. Takže netrvalo dlouho a ležel na zemi. Dokázal z toho udělat přednost. Měl workshop Vančurovy schody, kde učil, jak bezpečně padat ze schodů na VIP akcích."
Děčínská zoo se raduje z malého makaka
"Naše tlupa čítá aktuálně sedm členů. Její nejmladší člen přišel na svět 17. srpna, porodila ho samice Buffy a je jejím pátým mládětem, otcem je samec Hitam. První dny po porodu nosila samice mládě pevně přitisknuté k tělu a dlouho tak nechtěla světu ukázat, jestli porodila samce nebo samičku. Zhruba ve třech týdnech věku mláděte ho už ale začala postupně na malou chvilku odkládat a ošetřovatelé tak už pár dní vědí, že jde o samečka," uvedla mluvčí zoo Alena Houšková s tím, že děčínská zoo úspěšně odchovala již 12 mláďat tohoto druhu.
Makakové chocholatí jsou takzvanými endemity ostrova Sulawesi, to znamená, že jinde na světě ve volné přírodě nežijí. Typickým znakem je černá srst a chocholka na hlavě, podle které mají jméno. Makakové chocholatí žijí v deštných pralesích, především v nižších nadmořských výškách.
Živí se tak jako většina primátů rostlinnou i živočišnou potravou. V jídelníčku převažují velmi výrazně plody pralesních dřevin, které doplňují květy a listy. Potřebu bílkovin řeší pojídáním drobných členovců, larev a v menší míře i ptačích vajec i mláďat.
"Pomineme-li přirozené nepřátele, kterými jsou krajty, vše ostatní si na svůj vrub zase zapsal člověk. Místní obyvatelé loví makaky jako oblíbenou kořist s chutným masem a pro kožešinu. Osudné je pro tato zvířata i vypalování a kácení deštného pralesa," doplnila mluvčí.
Německo hlásí první případ nákazy západonilskou horečkou od komára na svém území. Souvisí to se změnou klimatu
Komáři kromě západonilské horečky mohou přenášet také například malárii.
Německo v pátek ohlásilo první případ, kdy se člověk nakazil západonilskou horečkou na německém území po štípnutí infikovaným komárem. Informovala o tom agentura DPA. Až dosud se všichni nemocní nakazili virem při cestování nebo kontaktem s nemocnými zvířaty. Podle odborníků přelomový případ nákazy souvisí se změnami klimatu.
Institut Roberta Kocha uvedl, že virem se nakazil sedmdesátiletý muž ze Saska. Nemoc u něj měla závažný průběh a kvůli zánětu mozku se léčil v nemocnici v Lipsku. Nyní už je zdravý.
Virus západonilské horečky byl poprvé prokázán v roce 1937 v Ugandě. Mezitím se rozšířil do rozsáhlých částí Afriky, Asie a Evropy a v 90. letech i do Spojených států. Jeho nositeli jsou hlavně ptáci a také komáři, kteří se nakazí jejich infikovanou krví.
Manažeři státních firem mají nově procházet výběrovým řízením. Zákon bude možné obcházet, tvrdí opozice
"Toto je typický návrh zákona, který je zbytečný," řekl předseda poslaneckého klubu ODS Zbyněk Stanjura.
Po několika neúspěšných pokusech Poslanecká sněmovna schválila změny, které mají do budoucna zamezit neprůhlednému rozdělování funkcí - kritici hovoří o trafikách - ve státních firmách. Nově by měli uchazeči projít výběrovým řízením na daném ministerstvu a bude je posuzovat i vládní výbor pro personální nominace.
Jde však o kompromisní řešení, které se například ODS nelíbí, protože údajně umožní ministrům vymlouvat se, že za případný špatný výběr státních manažerů mohou výběrové komise. Navíc názor zmíněného výboru pro ministra nebude závazný. Novinku ještě musí schválit Senát a podepsat prezident Miloš Zeman.
Přerov: Řidič havaroval u obce Kokory: Zemřel zaklíněný ve své Fabii
K tragické dopravní nehodě došlo v pátek na rovném úseku mezi Přerovem a obcí Kokory. 28letý šofér fabie tu nezvládl řížení a vyjel mimo silnici. Auto se převrátilo na střechu a on pod ním zůstal zaklíněný. Utrpěná zranění nepřežil.
"Podle prvotních informací zjištěných na místě vyjelo osobní vozidlo jedoucí ve směru na Kokory mimo komunikaci, kde se převrátilo na střechu a řidič zůstal zaklíněný pod vozidlem," řekla přerovská policejní mluvčí Miluše Zajícová pro server novinky.cz.
A kde jsou ti diváci? Dauhá nemůže být Londýn
Zároveň je však krokem zpět, neboť poutí do Dauhá se atletika dobrovolně a vědomě zřekla strhující atmosféry, panující na vyprodaném stadionu v Londýně 2017 i loni na evropském mistrovství v Berlíně.
Obří transparenty na stěnách mrakodrapů v Dauhá zvou na "největší sportovní událost roku 2019". Nicméně obavy, jak důstojné budou její kulisy, narůstají.
"Vstupenky za cíl jsou na všechny večery vyprodané," tvrdí organizátoři.
Jenže to je příliš málo.
Horní ochoz stadionu Chalífa s celkovou kapacitou 40 tisíc diváků už je překrytý pestrobarevnými plachtami, na nichž jsou vyobrazeny i vlajky 209 zúčastněných zemí. Atletika se v Kataru vydala na území, kde nemá navzdory každoročnímu mítinku Diamantové ligy zapuštěné kořeny.
Nedivme se tedy, že minulý týden bylo prodáno na deset dní mistrovství dohromady jen 50 tisíc vstupenek, ačkoliv jejich cena začínala na 60 katarských riálech, tedy v přepočtu na necelých 400 korunách.
Organizátoři si nyní vytyčili za cíl, aby se nezakryté části tribun zaplnily aspoň z poloviny. Proto podle zdrojů britského listu Giuardian údajně (byť sami organizátoři to popírají) rozdávají zdarma vstupenky migrantům, kteří zde pracují jako dělníci, a také dětem. Což Sebastian Coe, šéf atletické asociace IAAF, umí okomentovat i pozitivně: "Právě tak můžeme inspirovat příští generace."
Bohatý Katar v minulosti získal světové šampionáty v házené a cyklistice, po atletice přijde v roce 2022 na řadu fotbal. Finanční nabídky ropné velmoci budou i pro bohaté sportovní federace vždy lukrativní. Taková je realita dnešního sportovního světa.
Ale i když na ni přistoupíme a pomineme absenci fanoušků na stadionu, neubráníme se ryze sportovnímu povzdechu, že experiment s prvním venkovním mistrovstvím světa atletů na Arabském poloostrově měli lídři IAAF načasovat lépe - a na jiný rok. Extrémně pozdní termín, vynucený klimatem, nabourává celé schéma sezony v předolympijském roce a tím i přípravu na klíčovou sezonu olympijskou, která by za normálních okolností atletům už v říjnu začínala.
Snad to Katar vynahradí aspoň technologickými novinkami, s jejichž pomocí slibuje ultramoderní a atraktivní mistrovství. Že je právě 37 stupňů? Už nyní je plocha stadionu uměle klimatizována na čtyřiadvacet. A vyspělé kamery, zabudované přímo v blocích, mají i televizním divákům detailně přiblížit, co se odehrává v atletů v setinách sekundy před výstřelem startéra i těsně po něm.
Sparta je letos opravdu nabitá, uznává hradecký bek Nedomlel
V jeho případě je zvýšená motivace více než pochopitelná. Hradecký hokejový obránce Richard Nedomlel totiž půjde v pátečním utkání proti klubu, kde nedávno působil. Bývalý sparťan je ale přesvědčený, že podobně na tom budou i jeho spoluhráči, byť dres pražského klubu nikdy neoblékli.
"Proti Spartě se chce každý vytáhnout," říká hradecký bek před zápasem 5. extraligového kola.
Hradec Králové se v něm pokusí natáhnout svoji sérii výher, jež v tuto chvíli čítá tři tříbodové výhry za sebou. Po Kladnu, Plzni přišla v neděli ta fanoušky nejoceňovanější, Mountfield si pro dojel do sousedních Pardubic.
"Nemůžeme se ale dívat na zápasy, co byly. Potřebujeme se soustředit na utkání, která nás čekají teď, a hrát v nich stejně, ne-li lépe," upozorňuje hradecký obránce.
Ohlížet by se hradečtí neměli ani na loňskou bilanci se Spartou. Ve třech ze čtyř utkání prohráli, body brali jen jednou po vítězství v Praze po prodloužení. Navíc vedení Sparty v létě přivedlo několik výrazných posil a od týmu očekává návrat mezi špičku.
"Sparta vždycky měla kvalitní hráče, ale co si budeme povídat, letos jsou opravdu nabití," připouští Nedomlel před prvním zápasem konce tohoto týdne.
A ten druhý? Rovněž pěkná šichta, čeká na Mountfield v neděli odpoledne v Třinci.
Bloomberg: Venezuela má ukryté bitcoiny a neví, co s nimi
Venezuelská centrální banka provádí interní testy, které mají zjistit, zda může držet kryptoměny. Reaguje tak na pokyn od státní společnosti Petróleos de Venezuela (PDVSA), která usiluje o to, aby mohla posílat do centrální banky bitcoiny a ethery a aby pak banka platila dodavatelům této ropné firmy kryptoměnami. Zaměstnanci také studují návrh, aby centrální banka mohla započítat kryptoměny do devizových rezerv, které jsou teď blízko minima za 30 let. S odvoláním na informace čtyř zdrojů to uvedla agentura Bloomberg.
Sankce, které Spojené státy zavedly vůči autoritářskému režimu prezidenta Nicoláse Madura, z velké části odstřihly Venezuelu od globálního finančního systému. To ještě více prohloubilo hospodářskou krizi v zemi. Současná krize je přitom v celosvětovém srovnání jednou z nejvážnějších, což přinutilo úředníky používat směsici různých způsobů pro pohyb peněz. Zatímco Madurova snaha spustit jako první na světě státní kryptoměnu neuspěla, pokračující snahy o využití digitálních měn ukazují, jak zoufale se vláda snaží najít způsoby, kterými by obešla restrikce.
Venezuelská centrální banka ani společnost PDVSA na žádost o komentář neodpověděli.
Není jasné, jak PDVSA přišla k vlastním bitcoinům a etherům, ani jak velkou hodnotu těchto měn vlastní. Podnik má problémy získat platby od zákazníků konvenčními kanály, protože velké banky nejsou ochotny obchodovat se subjekty, které podléhají sankcím. Minulý měsíc obdržela firma většinu z platby 700 milionů dolarů (16,6 miliardy Kč) v čínských jüanech, protože se stranám nedařilo najít finanční instituce, které by transakci umožnily.
PDVSA možná nemá chuť prodat kryptoměny na otevřeném trhu, protože by to vyžadovalo, aby se zaregistrovala na burze a podrobila se hloubkové kontrole, takzvané due diligence. Místo toho chce, aby kryptoměnu použila centrální banka a zaplatila s ní subjektům, kterým PDVSA dluží. Představitelé ropné firmy se domnívají, že centrální banka je méně vystavena případným překážkám, které by při platbě kryptoměnami mohly vzniknout.
Bitcoiny a ethery používají k ověření a zaznamenání transakcí decentralizovanou internetovou účetní knihu známou jako blockchain. V některých případech jsou umožněny relativně anonymní transfery bez nutnosti prostředníka. Jen málo bank se angažuje v digitálních měnách kvůli problémům s praním špinavých peněz a informacemi o klientovi, které s nimi souvisejí a komplikují dodržování předpisů.
Kryptoměny po debaklu v roce 2018 zažívají letos návrat na výsluní díky očekávání jejich většího přijetí institucemi a plánu společnosti Facebook přijít s vlastní kryptoměnou. I tak zůstávají nestabilní. Bitcoin za poslední čtyři dny klesl téměř o 20 procent, od začátku roku má nicméně zisk asi 130 procent.
Neckermann ruší všechny lety, týká se to pěti stovek českých klientů
Neckermann lety ruší v souvislosti s insolvencí britského Thomase Cooka i jeho německé dcery.
"Česká společnost Thomas Cook, s. r. o., vystupující pod obchodním názvem Neckermann Cestovní kancelář, insolvenční návrh nepodala," uvedl Šrámek v tiskové zprávě.
"CK Neckermann je však nucena i nadále rušit plánované odlety svých klientů," dodal s tím, že se to aktuálně týká všech odletů od 26. září do 6. října.
Podle Šrámka zrušení letů postihne zhruba 500 klientů. O 800 klientů Neckermanna, kteří jsou v tuto chvíli v zahraničí, podle něj "bude postaráno a je zajištěn jejich bezpečný návrat do České republiky jejich plánovaným letem".
Cestovní kancelář připustila, že někteří klienti byli požádáni o platbu za svůj pobyt. "V takovém případě je nutné, aby se klienti neprodleně obrátili na SOS linku CK Neckermann," dodal Šrámek.
Ke krachu Thomase Cooka došlo v pondělí. V srpnu letošního roku přitom cestovní kancelář uzavřela dohodu, na jejímž základě měli věřitelé do firmy vložit 900 milionů liber.
Polovinu sumy měla získat od čínské firmy Fosun Tourism. Ta se na základě toho měla stát většinovým vlastníkem. Druhou polovinu měli poskytnout držitelé dluhopisů a věřitelské banky. Již 20. září se však objevila informace, že věřitelé po cestovní kanceláři požadovali, aby získala rezervu 200 milionů liber, jinak dohoda padá. V pondělí pak už společnost oznámila, že zkrachovala.
Pod mostem někdo zabil nekonfliktní bezdomovkyni. Policie hledá svědky
Podle pražské policie k vraždě došlo někdy v průběhu podvečera až noci z úterý na středu. Právě k této době se vztahuje policejní výzva k případnému svědectví.
"Některý z řidičů, který projížděl po mostě spojující Libeň a Žižkov nebo po ulici Pod Krejcárkem, totiž mohl vraha natočit například na palubní kameru. Nějaký svědek ho mohl možná jenom vidět a mohl by ho popsat. Zkrátka přivítáme jakékoliv svědectví k tomuto případu a přijmeme ho na lince 158," uvedl mluvčí krajského ředitelství policie Jan Daněk.
Podle mluvčího Daňka byla zavražděná bezdomovkyně nekonfliktní, nepila alkohol a nevyhledávala společnost dalších lidí. Na místě činu žena žila. "Nejčastěji se pohybovala v okolí Krejcárku, Palmovky a Holešovic, kdy u sebe měla velké modré nákupní tašky," doplnil Daněk popis oběti, který by mohl případným svědkům rovněž pomoci.
Slováci uspěli, za rasistické urážky pouze zaplatí pokutu
Slovenský fotbalový svaz uspěl s odvoláním proti uzavření stadionu za rasismus fanoušků. Reprezentace měla původně bez diváků odehrát utkání kvalifikace mistrovství Evropy s Walesem, místo toho nyní svaz pouze zaplatí pokutu 15 tisíc eur (asi 387 tisíc korun).
Disciplinární komise UEFA potrestala Slovensko a Maďarsko za chování fanoušků při nedávném vzájemném kvalifikačním utkání v Budapešti, které hostující svěřenci českého trenéra Pavla Hapala vyhráli 2:1. Oběma svazům na jedno utkání zavřela stadion a Slovensku udělila pokutu 20 tisíc eur, Maďarsku 67 tisíc eur.
Slováci po odvolání dostali pouze pokutu 15 tisíc eur za urážlivé politické pokřiky. Nejbližší zápas národního týmu v kvalifikaci o postup na mistrovství Evropy s Walesem 10. října v Trnavě tak bude zpřístupněn fanouškům.
Basketbalistky na medaili z MS do 17 let nedosáhly, skončily čtvrté
I třetí MS sedmnáctek vyhrály Američanky, které ve finále porazily Španělsko těsně 77:75 i přes 40 bodů Španělky Angely Salvadoresové.
"Moc jsme chtěly vyhrát a nebýt bramborové, ale možná jsme to chtěly až moc. Chytly jsme začátek, ale nepovedlo se to udržet, protože nás pod košem převálcovaly," litovala kapitánka Karolína Malečková. "Hrát před takovým publikem ale byl neskutečný zážitek," chválila fanoušky v Klatovech a Plzni.
Češky začaly velmi dobře, díky dvěma trojkám se ujaly vedení 8:0 a po celou první čtvrtinu na hřišti dominovaly. V tu chvíli se zdálo, že soupeřkám oplatí porážku ze základní skupiny 85:88 po prodloužení. Jenže rozhodčí jim za poločas pískli 15 faulů a spornými rozhodnutími pomohli Maďarsku vrátit se do hry šňůrou 12:2.
"Jsem přesvědčený, že stačilo dát další dva tři koše, utéct na 20 bodů a už bychom to nepustili. Jenže místo toho přišly naše chyby. Mě nezajímají rozhodčí, ale to, co jsme my udělali špatně, a byly tam chyby, které pomohly soupeři se chytit," hodnotil trenér Richard Fousek.
"Nebylo to poprvé, kdy jsme měli výpadek v koncentraci. Ale holky jsou bojovnice, nic nevypustily a bojovaly do konce. Soupeř byl ale hodně kvalitní," dodal.
Češky držely ve hře zejména Petra Holešínská přesnou střelbou z dálky a pivotka Tereza Šípová. Nejlepší česká střelkyně však měla problém s fauly a velkou část třetí čtvrtiny na hřišti chyběla. Maďarky toho využily a získaly mírný náskok, který už udržely, přestože Češky bojovaly až do posledních vteřin.
"Pro nás bylo prvních pět zápasů hodně náročných, otáčeli jsme zápasy v úzké rotaci a stálo nás to hodně sil. Už proti Španělsku bylo vidět, že jsou holky unavené a nebylo kde brát. Kvůli fyzičce jsme nebyli důslední v obraně. Nehráli jsme rychlý protiútok, chyběl nám doskok. A Maďarky jsou natolik kvalitní, že když neskloubíte všechno dohromady, tak těžko vyhrajete," dodal Fousek.
Věří, že jeho svěřenkyně čeká slibná budoucnost. "Za dva roky dokázaly holky vyhrát olympiádu mládeže, být druhé na mistrovství Evropy šestnáctiletých a teď jsou čtvrté na světě. Na naše poměry je to kvalitní tým s dobrým charakterem a je třeba s ním dále pracovat a rozvíjet talent. Teď je na federaci, kterého trenéra jim ve vyšších kategoriích přidělí," dodal Fousek.
Konec politických trafik? Nový zákon podle kritiků stejně nepomůže!
Jenže podle některých opozičních poslanců zákon spíš nahrává tomu, aby se ministři zbavili odpovědnosti za volbu a přitom si dál vybírali své kandidáty.
Větší transparentnost při výběrových řízeních na posty ve státních firmách - to je jedním z cílů nominačního zákona. Pro se vyslovilo 119 poslanců. Zákon prošel například díky hlasům ANO, KSČM, sociálních demokratů a dokonce i Pirátů.
Kandidáti do státních firem budou muset procházet výběrovým řízením před vládním výborem. Například právě Piráti usilovali o to, aby doporučení pro ministra bylo závazné. To se nakonec nepovedlo.
Občanští demokraté a hnutí SPD se obávají, že nominační zákon bude nahrávat ministrům. "Nově se bude moci ministr schovat za nějaké rozhodnutí komise a nebude mít tím pádem jasnou transparentní odpovědnost," myslí si předseda SPD Tomio Okamura. Podobně mluví i místopředseda ODS Martin Kupka.
Vládní výbor by měl zcela odmítnout kandidáty, kteří nebudou splňovat podmínky. K těm bude patřit trestní bezúhonnost, bezdlužnost, minimální věk 25 let a hlavním kritériem výběru by měla být i odbornost.
Zákon bude muset ještě projít Senátem a poté ho dostane k podpisu prezident.
Těžká konkurence pro Škodu Kamiq. Kia XCeed sází na bohatou výbavu, za jakou cenu?
Kia XCeed je relativně obtížně zařaditelným modelem. Spadá jednoznačně mezi kompaktní SUV, nenabízí ale pohon všech kol. Tuto položku ponechává většímu sourozenci Sportage, který je tak přímou odpovědí na auta jako Škoda Karoq, Opel Grandland X nebo Volkswagen Tiguan. V porovnání s nimi sází XCeed i na dynamičtější tvary karoserie, které svažováním zadní části mohou vzdáleně připomenout svět SUV-kupé, oblíbený v této části trhu především mezi prémiovými značkami Audi, BMW nebo Mercedes-Benz.
Na druhou stranu nejde XCeed zařadit jen po bok oplastovaných verzí klasických kompaktů, kam patří například Ford Focus Active. Oproti němu udělali Korejci na karoserii mnohem větší množství změn, takže kdo nechce, Ceed ve tvarech novinky spatřit snad ani nemusí.
Na rozdíl od kompaktního hatchbacku nebo kombi Ceed se XCeed také nabízí výhradně s přeplňovanými motory, nečekejte tedy základní atmosférickou čtrnáctistovku. XCeed startuje s přeplňovaným litrem a nabízí i přeplňovanou šestnáctistovku se 150 kW, vyhrazenou u sourozenců verzi GT. Tady sportovní stupeň nečekejte. Turbodiesely 1.6 CRDi se nabízí jen v mild-hybridním provedení, to znamená, že spalovacímu motoru asistuje elektrická soustava, která pomáhá se snižováním spotřeby a emisí. Od 100 kW je také možné vedle manuálu připlatit si za sedmistupňový dvouspojkový automat.
Brzy se nabídka rozroste o plug-in hybrid, tedy variantu, která ujede zhruba šest desítek kilometrů jen na elektřinu. Baterie pak je možné nabíjet i z normální zásuvky.
Simona Krainová: Fuck the Age! Pak líbala Lucii Bílou!
Den před křtem kalendáře Fuck The Age (v překladu M*dat věk) Simona Krainová zveřejnila své poslední fotky, na kterých je úplně nahá! "Měla jsem trochu strach z toho, že mě lidi odsoudí, že se v mém věku fotím nahá. Jsem totiž dost stydlivý člověk. Ale zatím mám jen kladné reakce. Chtěla jsem ženám ukázat, že když se chce, tak to jde i ve 46 letech mít pevnou postavu. Samozřejmě je za tím dřina a odříkání, ale jinak to nejde."
"S Lukášem Dvořákem jsme nafotili asi tři tisíce fotek, vybrali asi sto a v kalendáři jich je dvanáct, takže zbytek ještě na svou chvíli čeká. Rozhodně to není naposledy, co jsem nahá," svěřila se Blesku modelka, která i na svůj křest přišla velmi odhalená.
Měla prodloužené sako od Bernhardtu a pod ním kraťasy, které ale nebyly vidět, takže to vypadalo, že si spodek zapomněla. Každodenní běhání jí zpevnilo nohy, a tak si podobné modely může dovolit.
Simona měla takovou radost z úspěchu, že líbala na křtu každého, koho potkala. Manžela, kamarády, dokonce i Slavici Lucii Bílou.
Autoladička přinesla hlas digitální duše
Vše, co víte o obezitě, je špatně, hlásá titulek dlouhé textu, který pro server Huffington Post napsal Michael Hobbes a nafotil Finlay Mackay. V provokativním dovysvětlení se pak píše, že lékařská komunita desítky let ignorovala fakta o obezitě a vedla nelítostnou (a taktéž zbytečnou) válku proti lidem s nadváhou, která nejenže poznamenala veřejné mínění, ale také zničila spoustu životů. Nyní je však čas pro nové paradigma.
Co Hobbes uvádí hned na začátek, je skutečnost, že od vědění a poznání faktů k uvedení do praxe vede často velmi dlouhá a únavná cesta. Zmiňuje přitom případ kurdějí, kdy někteří kapitáni už v sedmnáctém století rozdávali své posádce citróny, limetky a pomeranče s vírou, že tak nemoci předejdou. Britské válečné námořnictvo však od této praxe kvůli obavám ze zvýšených nákladů odstoupilo. Jasný vliv ovoce při prevenci a léčbě nemoci byl pak prokázán v půli 18. století, ovšem trvalo dalších padesát let, než to námořnictvo vzalo v potaz. I bezpečnostní pásy existovaly dávno před vynálezem auta, ale povinné začaly být až v šedesátých let, stejně tak první potvrzené úmrtí v souvislosti s azbestem pochází z roku 1906, přesto jeho první zákaz přišel v roce 1973.
"Každý objev v oblasti veřejného zdraví - a nezáleží na tom, jak významný byl - musel vždy soutěžit s tradicemi, předsudky a finančními stimuly uvnitř společnosti, do níž měl být implementován," píše Hobbes. V americké společnosti dnes téměř 80 procent dospělé populace a okolo jedné třetiny dětí splňuje definici nadváhy nebo obezity. Více Američanů dnes žije s obezitou než s rakovinou prsu, Alzheimerem, Parkinsonem a HIV dohromady.
Na obezitu je přitom pohlíženo jako na výsostně osobní selhání jedince, o němž se tvrdí, že zatěžuje zdravotnictví a snižuje HDP. Strach z tloušťky je v populaci tak velký, že Američané dnes za diety utrácejí více peněz, než kolik vydají za počítačové hry a filmy. Pravda je však ta, že diety nefungují. Už v roce 1959 výzkumy ukázaly, že 95 až 98% pokusů zhubnout končí selháním a dvě třetiny lidí na dietě následně přiberou víc, než shodily.
Vyzbrojen statistikami Hobbes dále popisuje životní styl a traumata lidí s nadváhou. Osobní se tu potkává se systémovým, kdy se kupříkladu na fakultách při výuce budoucích lékařů věnuje problematice výživy pouhých 19 hodin z celého studia. Což v době, kdy 60 proces kalorií, které Američani přijímají, pochází z ultra-processed food - tedy příliš zpracovaného jídla.
To, jak je obezita stigmatizovaná, zase ilustrují zprávy z ordinací, kde lidé s nadváhou obvykle zažívají kratší prohlídky, lékaři k nim přistupují s menší empatií a pokládají je za problematičtější pacienty.
Nadváha však zdaleka není jen americký problém, jak Hobbes píše, Od roku 1980 se podíl obezity v 73 zemích světa zdvojnásobil a v 113 vzrostl. A za tu dobu se žádné zemi tento nárůst nepodařilo zmenšit a zastavit. Naprosto žádné.
Brněnská Velká cena? Hrozí zdražení vstupenek
Nejdražší položkou je každoročně před Velkou cenou zalistovací poplatek. Letos byl asi sto patnáct milionů korun. "Masa lidí, která při Grand Prix přijede do Brna, tam utratí peníze za ubytování, jídlo či zábavu, což by mělo víceméně vyvážit náklady spojené s pořádáním akce včetně zalistovacího poplatku," zhodnotil ekonom Petr Pelc.
Podle něj je význam závodu také v přilákání turistů do města. "Brno nemá tak moc světových turistických lákadel. Velká cena tam přitahuje návštěvníky i ze zahraničí. Pro Brno je důležitá stejně jako například tuřanské letiště nebo výstaviště. A to jsou projekty, které se z veřejných peněz podporují," dodal ekonom.
Velká cena v Brně
- náklady za uplynulých pět ročníků: 686 milionů korun
- zisky z uplynulých pěti ročníků: 682 milionů korun
- problém: nedostatek peněz na pořádání, navyšující se zalistovací poplatek pro promotérskou společnost Dorna
- možná řešení: více peněz od státu, využití reklamní plochy, zvýšení ceny lístků
- aktuální stav: jednání o nové smlouvě na pořádání závodů na dalších pět let
Podle ředitele Institutu veřejné správy Filipa Hrůzy si pořadatelé nyní musí vyhodnotit, jestli je pro Brno závod výhodný. "Grand Prix totiž odsává peníze z veřejných rozpočtů na jiné záležitosti. Do jisté míry je to ale politická, a ne ekonomická otázka," myslí si.
Do budoucna přitom můžou být náklady na motoristickou událost ještě vyšší. Ve hře je totiž varianta zvýšení zalistovacího poplatku téměř na dvojnásobek.
"Situace není uzavřená, musíme se snažit se společností Dorna vyjednat co možná nejlepší podmínky. Záleží také na tom, do jaké míry je stát připravený na pořádání závodu přispět. Pokud by se naplnily nejhorší scénáře, obávám se, že není reálné, aby město a kraj částku doplatili," připustila brněnská primátorka Markéta Vaňková.
Jak už Deník Rovnost informoval, zástupci Jihomoravského kraje i Brna kvůli potížím se získáváním peněz na Velkou cenu jednají také o možnosti využít reklamu. "Podmínka Dorny je, že reklama musí být umístěna na místech, která nezabírají kamery. Limitovaný je také výběr firem, protože pokud má Dorna generálního sponzora, tak nemůže být druhým sponzorem firma ze stejné oblasti," vysvětlila Vaňková.
Více peněz můžou pořadatelé v dalších letech získat také ze vstupenek. "Musíme si sednout a říct, jaké náklady vlastně budou. A musíme tomu přizpůsobit přecenění vstupenek," uvedl brněnský opoziční zastupitel za hnutí ANO a bývalý primátor Petr Vokřál.
Nehoda na D5: Dálnici zavřela srážka kamionů
Událost byla hlášena kolem 08:00 na 22. kilometru ve směru na Prahu. "Dálnice je uzavřena, aspoň tedy pro nákladní dopravu. Osobní auta mohou jet přes benzinku," uvedla ráno policejní mluvčí Michaela Richterová. Provoz se podařilo obnovit kolem 14:30. Předběžná škoda je podle Richterové minimálně dva miliony korun, příčinu nehody policisté vyšetřují.
Mluvčí středočeských hasičů Petr Svoboda uvedl, že jeden kamion přepravoval osobní vozidla a druhý plastový granulát. "Vzhledem k velkému nárazu došlo k posunutí přepravovaných vozidel, která hasiči museli nejprve zajistit proti případnému pádu," dodal.
Jedno z aut mělo poškozenou palivovou nádrž, z níž uniklo asi 200 litrů nafty. Dalších 200 litrů se hasičům podařilo odčerpat. K nehodě byli kvůli úniku pohonných hmot povoláni pracovníci odboru životního prostředí berounské radnice. Vyproštění havarovaných vozidel a zprůjezdnění dálnice zajistila soukromá firma, která odtěžila i kontaminovanou zeminu.
Neúspěšná kvalifikace. Českým atletům se v Dauhá zatím nedaří
Mistrovství světa v Dauhá začalo pro českou atletiku kvalifikačními nezdary. Diana Mezuliáníková vypadla v rozběhu na 800 metrů a kvalifikací neprošly tyčkařka Romana Maláčová ani kladivářka Kateřina Šafránková, která obhajovala osmé místo, jímž překvapila předloni v Londýně.
Rozběh v pátek absolvuje ještě překážkář Vít Müller a noční maratonský závod poběží Marcela Joglová.
Šafránková hodila třetím pokusem 65,46 metru a zaostala o téměř šest metrů za svým letošním maximem, které by k postupu musela vylepšit. Maláčová skočila 435 cm, 450 cm už bylo nad její síly. K účasti ve finále bylo třeba zdolat limit 460 cm.
Mezuliáníková, která se na šampionát dostala až na poslední chvíli díky pozvánce od mezinárodní federace IAAF, skončila ve čtvrtém rozběhu na předposlední šesté příčce a ani čas 2:03,48 minuty jí k postupu do semifinále nestačil. Za svým letošním maximem zaostala o jeden a půl sekundy. "Bylo to na mě docela rychlé, bohužel jsem se tam v zatáčce prala se soupeřkou, což mě docela obralo o síly. Přišlo mi, že síly ještě mám, ale tam mě to zbrzdilo. Skoro jsem zastavila a musela se znovu rozbíhat, takže v tomhle to bylo trochu nepříjemné. Úplně spokojená být nemůžu," uvedl česká reprezentantka.
Byla ráda, že v cílové rovince předběhla alespoň jednu soupeřku. "Ta na tom opravdu nebyla dobře, takže každá poražená soupeřka byla dobrá. Ale myslím si, že na to páté místo to bylo. Bohužel," doplnila. Nejrychlejší půlkařkou v rozbězích byla Winnie Nanyondová z Ugandy za 2:00,36.
V Dauhá chybí nejlepší osmistovkařka posledních let Caster Semenyaová z JAR, která má příliš vysokou hladinu testosteronu v těle, ale stejně jako některé další běžkyně odmítá léčbu, kterou od letošního roku nařizují pravidla IAAF.
V rozbězích na 100 metrů potvrdil roli favorita číslo jedna Američan Christian Coleman, který se časem 9,98 jako jediný dostal pod hranici deseti sekund. Do semifinále postoupil i jeho krajan Justin Gatlin, který v 37 letech usiluje o obhajobu titulu. Na start nenastoupil Nigerijec Divine Oduduru, jenž je s výkonem 9,86 dvojkou letošních tabulek a očekával se jeho souboj s Colemanem, který má v této sezoně na kontě výkon 9,81.
Skvělou formu ukázal již v kvalifikaci dálkařů Kubánec Juan Miguel Echevarría, který hned prvním skokem dolétl do vzdálenosti 840 cm. Tak daleko neskočil žádný atlet v kvalifikaci MS za posledních 20 let. Jednadvacetiletý Kubánec vede letošní tabulky výkonem 865 cm.
Francouzský kandidát na Oskara Bídníci zahájí přehlídku Be2Can
Zlatý medvěd a oba držitelé hereckých cen z letošního Berlinale, cena za režii a cena poroty z Cannes a mnoho dalšího představí 6. ročník festivalového filmu z Berlína, Benátek a Cannes. I letos přinese festival Be2Can výběr toho nejpozoruhodnějšího a nejpodnětnějšího, co představily soutěže tří nejvýznamnějších evropských filmových festivalů.
Zahajovacím filmem letošního ročníku přehlídky bude francouzské drama Bídníci, za něž si autor filmu Ladj Ly odnesl Cenu poroty na letošním festivalu v Cannes. Snímek je francouzským kandidátem na Oscara. Předpremiéru filmu v Praze osobně uvedou představitelé dva hlavních rolí policistů kriminální jednotky, herci Alexis Manenti a Djibril Zonga. Alexis Manenti je také spoluautor scénáře filmu.
Be2Can letos proběhne v pražských kinech Lucerna a Edison Filmhub, dále v Brně (kino Art), Ostravě (Minikino) a ve Zlíně (Golden Apple Cinema) od 2. do 8. října.
Režijní celovečerní debut režiséra Ladj Lyho byl po úspěchu v Cannes uveden a oceněn na řadě dalších světových festivalů. Na MFF Durban získal Cenu za nejlepší film a Cenu za nejlepší scénář, dále byl uveden na MFF v Curychu, Šanghaji, Mnichově, Melbourne, Sarajevo a brzy bude uveden také v San Sebastiánu.
V rámci festivalu se ale diváci mohou těšit i na filmy Synonyma, Mladý Ahmed, Narušitel systému, Sbohem, můj synu, Pardon, nezastihli jsme vás, Antologie města duchů a snímek U Zlaté rukavice. Ale mohou se těšit také další čerstvé novinky z letošních Benátek, které zamíří do české distribuce: sci-fi Ad Astra, Joker, na český triumf Nabarvené ptáče.
Která města zmizí pod mořem?
Hlasování horní komory kanadského parlamentu stvrdilo už několik dní známou zvěst: Kanada odebírá čestné občanství někdejší legendě boje za lidská práva, držitelce Nobelovy ceny míru Do Aun Schan Su Ťij. Současná vůdkyně Myanmaru (Barmy), která za snahu přivést do své země svobodu strávila léta v domácím vězení, přišla o čestný titul kvůli podílu na genocidě vůči menšinovému národu Rohingů.
Rozhodnutí vzít Su Ťij čestné občanství odsouhlasilo už před týdnem dolní zákonodárné těleso a senátoři ho teď jednomyslně podpořili. "Je to správný vzkaz jak pro ni, tak pro Myanmar a pro celý svět," komentovala rozhodnutí svých kolegů nezávislá senátorka Ratna Omidvar. "Musíme dát jasně najevo, že spolupachatelé genocidy tady v Kanadě nejsou vítáni - tím spíš jako čestní občané."
Verdiktem kanadského parlamentu se pro Su Ťij technicky vzato nic nemění, jde jen o čestný titul, nicméně na symbolické rovině jde pro ni o silný vzkaz. Mlčení dlouholeté bojovnice za lidská práva ke zvěrstvům, které armáda většinově buddhistického Myanmaru páchá už nekonečné měsíce na muslimské menšině Rohingů, je neúnosné.
Fakt, že v Myanmaru dochází k oficiálně organizované genocidě a že Su Ťij - de facto premiérka tamní vlády - naprosto selhala v povinnosti chránit své občany, přinesla nedávno zpráva OSN. Konkrétně jsou v ní zmíněna jména několika armádních velitelů, kteří by podle vyšetřovacího týmu měli stanout před soudem za zločiny proti lidskosti spáchané v akcích, jež - jak říká zpráva - "šokují jak úděsností svých činů, tak obrovským rozsahem". Su Ťij a její vedená administrativa se podle OSN dopouštěla spolupachatelství především tím, že akce vojáků kryla a vypouštěla kolem nich ochranou mlhu lží - například že jde o "protiteroristickou operaci".
Po vyškrtnutí Su Ťij zůstává na seznamu čestných občanů Kanady pět osobností: švédský diplomat Raoul Wallenberg, Nelson Mandela, Tändzin Gjamccho, 14. dalajlama, Karim Aga Khan IV, 49. imám šiitských muslimů a Malála Júsufzaj.
Vývoj kolem někdejší ikony boje za svobodu a demokracii reflektovalo i Kanadské muzeum lidských práv, kde u profilu Su Ťij přibyly informace o zvěrstvech proti Rohingům a o parlamentním rozhodnutí vzít jí titul čestného občana. "Ztlumili jsme také přisvětlení její fotky na tablu zachycujícím časovou osu boje za lidská práva a přemýšlíme o tom, že její tvář nahradíme portrétem nějakého příslušníka rohingské menšiny," citují kanadská média mluvčího muzea Rorie McLeoda.
Jediné, co tak v současných otřesech Su Ťij - alespoň zatím - zůstane, je Nobelova cena míru, udělená jí na návrh Václava Havla v roce 1991 za obrovský příspěvek k boji za demokracii. "I když je současné konání paní Su Ťij politováníhodné, její ocenění nebude anulováno," řekl kanadské CBS šéf Nobelovy nadace Lars Heikensten.
Mikroplasty se dostaly až do lidských střev, potvrdila poprvé studie
Vědcům se potvrdilo několikaleté podezření. Tým pod vedením profesora Vídeňské univerzity Philippa Schwabla zveřejnil studii, která poprvé dokazuje přítomnost mikroplastů v lidské stolici. Studie je sice malá, s osmi účastníky z Evropy, Japonska a Ruska - nicméně ve vzorcích všech zkoumaných osob se našly drobné částečky plastů o rozměrech mezi 50 a 500 mikrometrů. Žádný z osmi subjektů nebyl vegetarián, šest z nich se nevyhýbalo mořským rybám, všichni pili vodu z plastových lahví a jídlo balené v plastu.
A byl by vlastně tak trochu zázrak, kdyby se nic nenašlo. Už víme, že mikroplasty - které jsou vyráběné buď přímo, například pro potřeby kosmetického průmyslu, nebo vznikají rozpadem větších kusů - jsou přítomné v mořských živočiších, hmyzu, kohoutkové vodě i limonádách; zkrátka všude na planetě. Jejich vstup do trávicího ústrojí člověka se tedy jen oficiálně potvrdil. Na deset gramů stolice připadalo zhruba 20 částic mikroplastů a vědci odhadují, že je v sobě bude mít více než polovina světové populace.
Laické i vědecké povědomí samozřejmě tuší, že to není dobře. Lidstvo však stále neví, jak špatně to je - a jaký vliv mají mikroplasty na "hostitelské" organismy. Malé částečky se mohou dostat až do krevního řečiště či do lymfatického systému a skončit například v játrech. "Je to vůbec první studie svého druhu a potvrdila to, co jsme si již dlouho mysleli. Teď, když máme první důkazy o výskytu mikroplastů v lidském těle, musíme pokračovat ve zkoumání, co přesně to znamená pro lidské zdraví," říká Schwabl.
Zatím se ví, že mikroplasty ve střevech mohou negativně ovlivnit imunitní reakce trávicího systému, a tím usnadňovat vstřebávání jedovatých chemikálií a dalších patogenů do těla. A zatím není známé jiné řešení než omezit užívání plastů, především polypropylenu. To bude ovšem obtížné - prvním úkolem stojícím před vládami a úřady bude alespoň zastavit jeho strmý nárůst. Jen co se týče plastových lahví, experti odhadují, že za tři roky jich lidstvo spotřebuje o pětinu víc než dnes. Současné tempo je strhující milion koupených lahví za minutu. Každý rok skončí ve mořích a oceánech zhruba osm milionů tun plastu. Odpad ohrožuje mořské ekosystémy a zamořuje trávicí soustavy mořských živočichů.
Některé státy už přistoupily k omezením a dalším opatřením, Keňa například - pod hrozbou drakonických trestů - zakázala plastové pytlíky. Evropská komise o drobných zákazech (dobře známá brčka) uvažuje, stejným směrem míří i tuzemské ministerstvo životního prostředí. Kritici ovšem tvrdí, že taková opatření jsou sice hezká, ale naprosto nedostatečná.
Harry ve šlépějích princezny Diany (†36)! Kde je Meghan?
Diana byla výjimečná v tom, že uměla lidi chytnout za srdce. V lednu 1997 vzbudila poprask, když navštívila Afriku a zejména minové pole. Snímky, na nichž má na sobě ochranný oblek a štít na obličeji, se staly ikonickými. A to ještě tehdy nikdo nemohl tušit, že o pár měsíců později princezna lidských srdcí při tragické autonehodě v Paříži vydechne naposledy.
Nyní zabodoval i její mladší syn Harry, když se po 22 letech vypravil na stejné místo jako ona. Vypravil se na stanoviště odstraňování min v Diricu v Angole, rovněž nasadil speciální ochranný oblek a tvářil se přitom velmi zamyšleně. Jistě se neubránil vzpomínkám na milovanou maminku, o niž přišel v pouhých 13 letech.
Harry měl přímo na místě proslov, kde pochválil snahy organizace Halo Trust, která pracuje na tom, aby zneškodnila minová pole a další výbušniny v zemích, kde proběhla válka. "Minová pole jsou nezhojené rány války. Jejich vyčištěním můžeme pomoci komunitě, aby našla mír, s nímž přichází i příležitosti," uvedl a apeloval též na záchranu a udržení divoké přírody a místní řeky coby zdroje vody. Po této návštěvě se vévoda ze Sussexu přesunul do Huamba, aby místní ortopedické centrum přejmenoval právě po své slavné mámě, princezně Dianě.
Nezapomněl ji zmínit ani na oficiálním instagramovém účtu: "Vévoda je poctěn, že může navštívit místo a komunitu, jež byly natolik důležité pro jeho matku, seznámit se s jejich neúnavnou misí a promluvit pro všechny, o nichž měla (Diana) dojem, že nejvíc potřebovali, aby byli slyšeni, i když ten problém zrovna nebyl celosvětově populární," objevilo se v příspěvku na instagramu Sussex Royal.
Královské fanoušky ale možná zamrzí, že na takovou výpravu za vzpomínkami na Dianu nevzal svou manželku Meghan (38) a jejich synka Archieho (4 měsíce). Oba totiž mají už od středy vůči Harrymu oddělený program, zřejmě kvůli jejich ochraně. Přece jen brát malé miminko na minové pole, nezní moc bezpečně, a Harry nechce svou milovanou rodinku ohrozit za žádnou cenu.
Jedináčci. Reprodukci jistou nemáme, ale strašit nemusíme
Některá slova mají neblahé konotace, ač jen sdělují stav věcí. Patří k nim slovo jedináček. Označuje dítě vyrůstající bez sourozenců, ale nezní neutrálně. "To víte, jedináček," říká se, aniž by bylo třeba co dodat. Zajímavé je, že tento rys si "jedináček" nese odedávna, ještě z dob, kdy se výrazy jako demografická krize široce nepoužívaly.
Dnes už i lidé mimo vědeckou komunitu vědí, že pro zajištění prosté reprodukce obyvatel je nutná míra plodnosti 2,1 dítěte na jednu ženu. Též se široce ví, že v Evropě dnes této hodnoty žádný stát nedosahuje. Nanejvýš se jí blíží Francie či Švédsko, ale prostou míru reprodukce obyvatel evropské státy zajištěnu nemají. (V rámci Západu se vymyká jen Izrael s úhrnnou plodností 3,1 dítěte na jednu ženu.) Je to situace jako dělaná pro alarmismus. Proto není divu, když mu propadá i ministryně práce a sociálních věcí Maláčová: "Jedináčků už je skoro tolik jako dvoudětných rodin," řekla v rozhovoru pro LN. Jenže opomněla ďáblíka skrytého v detailu.
Ano, je dobře, když se na problém upozorňuje, místo aby se bagatelizoval či ideologizoval. Třeba jako v Německu, kde kampaň za více dětí snadno získá nálepku fašounství (ve stylu "tak to podporoval i Hitler"). Je dobře, když se připomíná, že mnohé páry jedináčky přímo plánují. Je dobře, projeví-li politici vůli odstraňovat překážky, jež k těm rozhodnutím vedou (třeba slabé rozšíření práce z domova odrazuje ženy od dalších těhotenství). Ale přes to vše upozorněme na jednu věc.
Říká-li ministryně Maláčová, že "jedináčků už je skoro tolik", je v tom krůpěj demagogie. Ten výrok byl namístě před dvaceti lety. Připomeňme, že plodnost v ČR naposled zajišťovala prostou reprodukci v roce 1980 ("Husákovy děti"). Pak klesala až na hrozivých 1,14 v roce 2000. Ale od té doby stoupla téměř o padesát procent, na nynějších 1,70 dítěte na jednu ženu, což je evropský nadprůměr. Na prostou reprodukci to ještě nestačí, takže aktivita politiků je namístě. Jen s tím alarmismem mohou trošičku ubrat.
Kostarika je šampionem v boji proti klimatickým změnám
Titul obdržela Kostarika z několika důvodů. Pro začátek za plán být do roku 2050 uhlíkově neutrální - k tomu se nicméně v rámci Pařížské dohody zavázala spousta zemí. Středoamerický stát s populací kolem pěti milionů produkuje pouze 0,4 procenta světových emisí. Kostarika se také zavázala, že do roku 2030 plně přejde na obnovitelné zdroje energie, přičemž 70 procent autobusů nebo vozů taxislužby by mělo jezdit na elektřinu.
Oficiální turistická organizace uvádí, že už nyní pochází zhruba 95 procent energie z obnovitelných zdrojů - v roce 2017 na ně Kostarika fungovala celkově 300 dní.
Kostarika se pyšní skoro třicítkou národních parků.
Ke snížení emisí pak přispívá i hustota zalesnění. Deštné lesy s rozmanitou faunou a flórou, které pokrývají více než polovinu území země, jsou i jedním z hlavních turistických taháků. "Kostarika je průkopníkem v oblasti ochrany přírody a dává příklad dalším státům v regionu, ale i po světě. Klimatické změny vyžadují urgentní kroky od nás všech," uvedla OSN v prohlášení.
Kostarika se může pyšnit skoro třicítkou národních parků, což je vzhledem k nevelké rozloze země (51 100 kilometrů čtverečních) skutečně hodně. Deštné či mlžné lesy, korálové útesy nebo mangrovové močály jsou domovem pěti procent světové biodiverzity. Země disponuje také sopkami, pitoreskními vodopády a našli byste v ní rovněž několik záchranných stanic pro lenochody.
Šetrně k planetě. V Praze začíná Noc vědců
"V Praze bych určitě navštívila ČVUT a podívala se na model, jak budou vypadat chytrá města. Na Karlově univerzitě bych navštívila Ústav anatomie při lékařské fakultě, do kterého jindy přístup pro veřejnost není," radí národní koordinátorka Noci vědců Jitřenka Navrátilová.
Ústav anatomie nabízí prohlídku pitevny a možnost vyzkoušet si práci s chirurgickými nástroji.
"Pak bych přejela na ČZU a podívala se na film Zelená poušť," dodává Navrátilová. Komentované prohlídky nabídne i devět laboratoří. Heslo letošní Noci vědců zní "šetrně k planetě".
Nejvyšší státní zástupce obnovil stíhání matky, která manipulovala dceru proti otci
Nejvyšší státní zástupce Pavel Zeman nesouhlasí se zproštěním matky, která dlouhodobě manipulovala dceru a narušovala její vztah k otci. Čelila obžalobě z týrání a ohrožování výchovy. Krajský soud ji zprostil obžaloby, Zeman s tím nesouhlasí. V podobném jednání lze podle jeho dovolání k Nejvyššímu soudu spatřovat trestný čin.
Rozhodnutí Nejvyššího soudu by mohlo mít širší dopad na další kauzy. "Konkrétnější vymezení takové specifické formy týrání lze považovat za potřebné i z hlediska usměrnění další aplikační praxe," stojí v Zemanově dovolání.
Okresní soud ve Svitavách ženu loni nejprve uznal vinnou z týrání svěřené osoby i ohrožování výchovy dítěte. S dcerou si vytvářela pevnou, až symbiotickou vazbu, a to i v situaci, kdy měla být svěřena otci.
Výsledkem byla patologická fixace na matku a výrazně záporný vztah k otci. Situace poznamenala citový vývoj dcerky, která byla dokonce hospitalizovaná. Vyhrožovala totiž sebepoškozením v případě předání do péče otce.
Svitavský soud matce uložil dva roky vězení s dvouletým podmínečným odkladem. Pardubická pobočka krajského soudu ale ženu v odvolacím řízení zprostila obžaloby, nejde prý o trestný čin. Stejný verdikt zopakoval krajský soud i poté, co mu Nejvyšší soud už jednou nařídil, aby rozhodoval znovu.
Krajský soud konstatoval, že situace, kdy jeden z rodičů manipuluje dítě vůči druhému, nejsou nikterak výjimečné. Řeší se v opatrovnickém řízení, případně za pomoci psychologů nebo orgánů sociální ochrany mládeže. Jen výjimečně je řešením trestní právo.
Podle nejvyššího státního zástupce se však žena dopustila jak týrání, tak ohrožování výchovy. "Obviněná si počínala zcela cíleně, když v dceři vzbuzovala negativní pocity vůči jejímu otci, a cíleně tyto negativní emoce utvrzovala. Takovým jednáním přitom nejenže sledovala nedovolený záměr omezit či vyloučit styk otce s nezletilou, ale musela si být nutně vědoma, že tím v psychosociální sféře nezletilé vyvolá negativní následky," stojí v dovolání.
Zeman požádal Nejvyšší soud, aby případ ještě jednou vrátil ke krajskému soudu. Z dovolání plyne, že dítě je nyní v péči otce.
Odstupte, vyzval Schillerovou za slova o opoziční špíně Czernin
"Považuji za zcela nepřijatelné, aby členka české vlády kdekoli, tím méně na půdě parlamentu, užívala takto totalitní vyjádření," napsal Czernin v otevřeném dopise Schillerové.
Její slova vzbudila rozruch při projednávání návrhu ústavní žaloby na prezidenta Miloše Zemana. Opozice nesehnala dost hlasů a návrh ústavní žaloby, se kterým přišel Senát, poslanci shodili ze stolu.
"Dostávám desítky zpráv od lidí, které neznám. Není tam jediný hlas na podporu této žaloby. Jsou tam vzkazy na podporu prezidenta a vzkazy typu, jak se tu utrácí peníze daňových poplatníků, jak se tu mlátí prázdná sláma. A dokonce si dovolím, nepoužívám tvrdé výrazy, jeden z nich citovat: Je to opoziční a senátorská špína," řekla ministryně financí.
"Těmito výrazy častovali nacisté občany židovského původu a komunisté své politické protivníky. Je to rétorika totalitní, bez špetky úcty k člověku a k názoru," napsal ministryni místopředseda TOP 09 Czernin, který se na podzim utká o post předsedy strany s dosavadní první místopředsedkyní Markétou Pekarovou Adamovou.
"Citovala jsem jednu z mnoha zpráv, kterých jsem v průběhu jednání Sněmovny dostávala desítky. Jejich společným jmenovatelem bylo znechucení nad neustálou osobní dehonestací, které jsme v tuzemské politice denně svědky a které bylo také hlavním motivem čtvrtečního jednání Sněmovny. To, že si výraz někdo vztahuje na sebe, mě překvapuje," reagovala pro ČTK Schillerová.
Zničené obchody, požáry v ulicích, vzpomínkový průvod provázely nepokoje
Před pěti lety zmizelo 43 studentů vysoké školy v Ayotzinapě, i přes rozsáhlé vyšetřování se zatím nepodařilo případ objasnit. Údajně měli být studenti zadrženi policií v mexickém státu Guerrero. Není přesně jasné, co se dělo potom, podle vyšetřování ale studenti zřejmě skončili v rukou místního syndikátu a byli následně zabiti a spáleni, uvádí agentura APTN.
Ve čtvrtek se v hlavním městě Mexika konal vzpomínkový průvod, rodiny chtěly vyjádřit frustraci nad tím, že se stále nedaří najít odpovědi a vysvětlit zmizení jejich dětí.
Převážně klidný pochod ale narušovaly menší skupinky vandalů, které ničily vše, co jim stálo v cestě. Vandalové ničili obchody a hotely, neštítili se ani ničit památky, po městě zakládali požáry a vybíjeli okna.
Už před pochodem prezident Andres Manuel López Obrador uvedl, že udělá vše k dopadení, a žádal veřejnost o jakoukoliv informaci, která by vedla k objasnění případu.
V rámci vyšetřování bylo zadrženo přes 142 lidí, ani jednoho z nich se ale nepodařilo odsoudit. Mnoho z nich muselo být propuštěno, protože byla porušena jejich lidská práva, vyšetřovatelé údajně měli podezřelé mučit, doplňuje APTN.
Mahulena Bočanová přerušila roční detox a opět hřeší!
Před víc jak rokem se Mahulena Bočanová svěřila Blesku, že sekla s alkoholem. "O prázdninách jsem si řekla, že dám svému starému zdrchanému padesátiletému tělu nadechnout. Dala jsem si lhůtu navždy. Cítím se strašně odpočatě, mám spoustu energie a hlavně se mi zlepšila psychika. V poslední době jsem na tom psychicky nebyla dobře. Líp se mi vstává, nebolí mě hlava, mám víc energie, peněz."
Roční abstinence prý stačila a herečka opět našla cestu k alkoholu. "Občas si dám bublinky nebo kvalitní víno, ale už nevypiji to, co dřív. Dám si jednu skleničku a bavím se až do rána. V lednici mám láhev vína třeba týden. Zachutnalo mi i nealkoholické pivo, které mohu pít kdykoliv," pochlubila se Mahulena, která stále tvoří pár s brněnským podnikatelem Petrem.
Bočanová se též po prázdninách vrátila do divadelní sezóny a nově nastoupí do seriálu Ordinace v růžové zahradě. "Za první dvě představení se stydím, byla jsem opravdu špatná, přeřekávala jsem se. Ale už se to lepší," usmívá se kriticky herečka.
Jaromír Soukup promluvil o Gottovi: Přeje mu hlavně klid
Moderátor a podnikatel Jaromír Soukup (50) se nezalekne žádné otázky. Ve svém pořadu Volejte a pište šéfovi se veřejně vyjadřuje k různým tématům. A cizí mu nejsou ani bulvární kauzy, které jiskrně a vtipně glosuje. I když tentokrát mu do smíchu nebylo.
Jaromír Soukup se totiž vyjádřil ke smutné zprávě, kterou je velmi vážné onemocnění Karla Gotta. Zpěvákovi sám za sebe slíbil jednu velice ohleduplnou věc.
"Víte, Karel onemocněl a řekl to férově, aniž by to museli šťourat někde bulvární novináři. Já se k tomu vyjadřovat nechci, je to vážné onemocnění, všichni si Karla Gotta nesmírně vážíme. A já bych mu přál samozřejmě úspěšnou léčbu a hlavně klid! Klid, který teď on potřebuje," zkonstatoval majitel televize Barrandov.
"Přál bych si, aby ho média nechala být. A vyčkala na zprávy, které se Mistr sám rozhodne poskytnout médiím. Mně se ani moc nelíbí ta různá vyjádření, co všechno si o jeho zdravotním stavu myslí jeho staří známí a různé celebrity. A za naše média můžu říci, že se jeho nemoci a jeho osobě budeme věnovat pouze v případě, že o to projeví sám zájem. Podle mě by podobný přístup měla zvážit i ostatní média."
Mladí Češi si myslí, že to umějí s penězi. Průzkum to nepotvrdil
"Ukazuje se tedy, že mladí Češi mají poněkud větší důvěru ve své znalosti o financích, než je realita. Výrazně větší podíl špatných odpovědí měli v tomto případě ženy a respondenti bez maturity," uvedla ředitelka KRUK Jaroslava Palendalová.
Svým znalostem o finančních produktech věří spíše muži a mladí středoškoláci nebo vysokoškoláci.
Mladí Češi se o fungování finančních záležitostí dozví nejvíce od rodičů (37 procent), samostudiem na internetu (23 procent) a až ve třetí řadě z výuky ve škole (21 procent).
Otázky kolem financí konzultují s rodiči především ženy, zatímco informace na internetu hledají spíše muži. Získávání informací o financích od rodičů převažuje ve všech věkových kategoriích mladých lidí, bez ohledu na jejich dosažené vzdělání nebo osobní příjem. Prakticky minimální vliv mají prospekty finančních institucí, odborné časopisy a publikace.
"Opět se ukazuje důležitost výchovy dětí jejich rodiči, kteří představují autoritu ve všech hlavních oblastech života. Proto je klíčová úroveň finanční gramotnosti rodičů, kteří svoje znalosti a zkušenosti přenášejí na své potomky," uvedla Palendalová.
Úspory a investice preferuje 94 procent mladých.
Jednoznačně se mladí staví k otázce, zda je lepší šetřit a pořídit si například vlastní dům či byt, nebo si užívat a peníze spíše utrácet, bez úspor a vlastního bydlení.
Strategii úspor a investic do dlouhodobého hmotného majetku vyznává 94 procent dotazovaných. Platí to napříč všemi věkovými kategoriemi mladých lidí, bez ohledu na dosažené vzdělání, sociální postavení nebo aktuální výši osobního příjmu.
Strategii šetření pak stoprocentně zastávají lidé v manželském svazku se dvěma a více dětmi a zaměstnanci ve veřejném sektoru. Užívat si naopak chtějí spíš lidé žijící sami a s příjmem nad 30 000 korun měsíčně.
Myslivec ze zranil při pádu z posedu, k sanitce jej nesli tři hodiny
K nešťastné nehodě došlo před půl osmou večer ve vrcholových partiích u Čertova mlýna.
"Šlo o velice složitý a nepřístupný terén, takže jsme ke zraněnému muži vypravili pět našich záchranářů s náležitou technikou. Zároveň jsme požádali o spolupráci Zdravotnickou záchrannou službu Moravskoslezského kraje. Zdravotníci pak vypravili k nehodě sanitní vůz," popsal okolnosti zásahu Libor Kluz, dispečer Horské služby Beskydy.
Záchranáři našli myslivce ve vytipované lokalitě s mnohočetnými poraněními. Ihned jej ošetřili a pak šetrně, ale s obtížemi transportovali na takzvaném rakouském vozíku přes neschůdný terén.
"Transport v trase asi jednoho a půl kilometru byl pomalý a obtížný. Zraněný nimrod byl proto odevzdán posádce sanitního vozu po přibližně třech hodinách," doplnil Libor Kluz.
Podle Radana Jaškovského, pověřeného náčelníka Horské služby Beskydy a zároveň zasahujícího záchranáře, kolega myslivce naštěstí dokázal podrobně popsat, kde se zraněný nachází.
"Nalezli jsme jej proto relativně rychle. Nicméně, kdyby měl v telefonu aplikaci Záchranka, byli by u něj naši záchranáři jistě dřív a zároveň by o nehodě a jeho situaci věděl okamžitě dispečink linky 155," poznamenal Radan Jaškovský.
Dodal, že nabitý mobilní telefon s aktivovanou aplikací Záchranka by dnes měl být v horách samozřejmostí.
Zeman památkářem - Muž napínající ústavu vyzývá k vymáhání zákona
Kdo se pohybuje v táborově rozdělené společnosti a nechce úplně zblbnout, uvítá situace, kdy nemusí fandit jen těm svým. Kdy může přiznat plusy i tomu, koho jinak kritizuje. Už proto, aby neměl pocit, že se orientuje jen podle předem přidělených nálepek. K takovým situacím patří i seznam těžce poškozených památek, kterým prezident Zeman šermuje při svých oblíbených cestách do regionů.
Každý ví, oč jde. A kdo občas putuje Českem, řadu těch zdevastovaných památek - od center historických měst po jednotlivé hrady, kláštery, staré domy, kostely či statky - vídá na vlastní oči. Každý tuší, že i tu může přijít ke slovu demagogie. Že vytýkáme-li radnici nepéči o památky nebo nějakou hrůzu v územním plánu, může jít o dílo bývalých administrativ. Nebo o objekt zprivatizovaný, jehož majitel není dohledatelný. Hlava státu místní politiky vyzývá: "Paragraf památkového zákona vám umožňuje pokutovat majitele objektů, kteří se nestarají o svůj majetek." Ale i když je majitel nezastižitelný, je třeba přiznat, že prezident vyzývá k vymahatelnosti práva. Což by i kritici jeho ohýbání ústavy měli uznat jako plus.
Samozřejmě, Miloš Zeman by nebyl Milošem Zemanem, kdyby zvažoval všechny detaily a formality složitého problému. Ale staví se za dobrou věc podobně jako squateři, které sám neuznává. Před dvěma lety jsme napsali: "Přes všechny nadávky squateři upozorňují na problém stojící mimo aktuální zájem. Na to, že ta či ona stavba je v havarijním stavu." A přiznejme, že prezident dělá de facto totéž.
Přijedete-li do historického centra Jáchymova, žasnete, jak je zdevastované - včetně domů s renesančními jádry. V době, kdy Jáchymov slaví 500 let těžby stříbra a ražby tolarů (pro Američany dolarů). Proč? Prý kvůli rychlokvašenému prodeji domů v 90. letech, říkají tamní úředníci. Ale čím to, že sedm kilometrů vzdálený Ostrov, sídlo Šliků, kteří jáchymovské tolary razili, má historické jádro pěkně opravené? Je dobře, upozorňuje-li na tyto věci prezident.
Babiš v památníku obětí teroru vyzval k bezpečnostní spolupráci
Premiér Andrej Babiš a manželkou Monikou navštívili 27. září 2019 v New Yorku památník teroristických útoků z 11. září 2001 Ground Zero.
Terorismus je hlavní nepřítel, proti kterému by měly společně bojovat všechny státy světa. Na závěr pětidenní návštěvy Spojených států to dnes v newyorském památníku teroristických útoků z 11. září 2001 prohlásil český premiér Andrej Babiš. Ministerský předseda při této příležitosti uctil památku dvou obětí českého původu.
"Je to velice dojemné místo," řekl premiér, když v doprovodu manželky Moniky položil bílou růži u jmen Lukáše Rambouska a československé emigrantky Aleny Sešínové. Oba byli mezi více než 2750 mrtvými, které si útok unesenými letadly na někdejší dvojici mrakodrapů Světového obchodního centra (WTC) vyžádal. Věže WTC se po nárazu zřítily, na jejich místě je teď památník se jmenným seznamem obětí.
"Je třeba si připomínat to, co se tady stalo, ta hrůza," uvedl Babiš. Útok na USA z 11. září 2001 označil premiér za důvod, proč by OSN měla v jednotném tažení proti mezinárodnímu terorismu spolupracovat. Teroristé tehdy vedle zničení mrakodrapů WTC narazili uneseným letadlem do budovy ministerstva obrany ve Washingtonu a v plánu měli i další úder na cíl ve Washingtonu, zřejmě Bílý dům či Kongres. Tento letoun se ale zřítil, když se cestující únoscům postavili.
"To je ten náš hlavní nepřítel, tam by se všechny státy světa měly spojit a koordinovaně bojovat proti mezinárodnímu terorismu," dodal český premiér.
Slovinci porazili i polské mistry světa a jsou ve finále ME
Slovinští volejbalisté si senzačně zahrají o premiérový titul mistrů Evropy. S podporou téměř 12 tisíc bouřících fanoušků v Lublani porazili úřadující dvojnásobné mistry světa Poláky 3:1 a jsou prvními finalisty.
O tom, koho vyzvou v nedělním vyvrcholení v Paříži, se rozhodne v pátek mezi Francií a Srbskem.
Slovinský tým působil v semifinále mnohem kompaktněji než polští světoví šampioni. Těm patřil jen začátek úvodního setu a se štěstím koncovka druhé sady, jenže domácí volejbalisté se překonávali v obraně a z hráčů v červeno-bílém dresu v podstatě bodoval pouze rodák z Kuby León.
Zato v domácí sestavě se v životní formě představili oba smečaři Čebulj i Urnaut a také druhý univerzál Štern, jenž brzy vystřídal nevýrazného Gaspariniho. Poláci doplatili na to, že všechny předchozí zápasy na tomto Euru vyhrávali suverénně, zatímco Slovinci získávali sebevědomí po těžkých bitvách v play off s Bulhary i Rusy.
S Poláky letos v srpnu Slovinci prohráli v olympijské kvalifikaci v Gdaňsku 1:3, ale doma jim porážku oplatili. Nyní ale vyprodanou lublaňskou arénu Stožica opustí. Už po dnešku mají nicméně jistou druhou medaili v historii, v Paříži mohou vylepšit nečekané stříbro z ME před čtyřmi lety.
Na předchozím evropském šampionátu přitom Slovinci skončili osmí, až za českou reprezentací.
Technologické firmy chtějí vládnout našim městům
Francise Fukuyamu dějiny poněkud vypekly. V roce 1992, na vrcholu vlny liberalismu, která následovala po konci studené války a pádu železné opony, tento politolog ve své nejslavnější knize Konec dějin a poslední člověk napsal: "To, čeho jsme možná svědky... je finální bod ideologického vývoje lidstva a univerzální přijetí západní liberální demokracie jako konečné podoby vládnutí."
O šestadvacet let později jsme spíše svědky toho, jak od USA po Rusko, od Turecka po Polsko a od Maďarska po Itálii vítězí spíše modely neliberální a daří se různým formám nacionalismu a radikalismu. Aktuální devátá Fukuyamova kniha Identity: The Demand for Dignity and the Politics of Resentment se nástupem těchto sil pokouší vyrovnat. Jak ukazuje jeho rozhovor Georgem Eatonem pro New Statesman, mnohá ze svých bývalých stanovisek přehodnocuje: tvrdí, že myšlenky socialismu by se měly vrátit zpět do veřejného prostoru a Marx měl v mnohém pravdu. Byť zároveň trvá na tom, že jeho myšlenkový vývoj je stále v souladu s pozicí z devadesátých let a kritici Konec dějin a posledního člověka prý nepochopili správně.
"To, co jsem už tehdy říkal, bylo, že jedním z problémů moderní demokracie je, že sice poskytuje mír a prosperitu, ale lidé chtějí víc než jen to... Liberální demokracie se ani nesnaží definovat, co je dobrý život. Nechává to na jednotlivcích, kteří se cítí odcizení, nevidí smysl, a proto se sdružují do skupin podle identity, které jim dávají pocit sounáležitosti."
Ve své době byla kniha Konec dějin a poslední člověk psána jako silná argument vůči marxistům, kteří jako finální stádium dějin vnímali komunismus. Když je Fukuyama dotázán na to, jak nyní vnímá vzmach socialistů v Británii a USA, odpovídá: "To vše záleží na tom, co socialismem míníte. Pokud se bavíme o vlastnictví výrobních prostředků, pak s výjimkou, kdy jsou poptávané jasné služby veřejnosti, to podle mne fungovat nebude. Máte-li ale na mysli redistribuční programy, které se pokouší vyřešit obrovskou nerovnováhu v příjmech a bohatství, již jsme svědky, pak ano. Myslím si nejen, že by se mohl vrátit, on by se vrátit měl. To dlouhé období, které odstartovali prezident Reagan a premiérka Thatcher a v němž se ke slovu dostaly určité typy idejí o výhodách neregulovaného trhu, mělo v mnoha ohledech katastrofální efekt."
Nakonec se Fukuyama pokouší zklidnit i současnou situaci a všechny liberály varuje, že ani ten nástup nových ne zcela demokratických režimů nebude znamenat konec dějin.
Vojáci nacvičují, stáhněte závěsy. Čína chystá oslavy na místě masakru
Armáda parádu nacvičovala během nedávných víkendů. Obchody v centru Pekingu musely zavřít a obyvatelé poblíž náměstí měli nařízeno zatáhnout závěsy. Po uprázdněných ulicích se k náměstí valily vojenské vozy a na obloze kroužily bojové letouny.
Několik Číňanů řeklo agentuře Reuters, že jsou hrdí, že jejich země vystaví na odiv svou vojenskou sílu. Jedna žena ale uvedla, že lze těžko popřít, že oslavy jiné státy zneklidní.
Zřejmě narážela na Tchaj-wan, který si Čína nárokuje a kde se blíží volby. Obavy ale mohou mít i v polo-autonomním městě Hongkongu, v němž tisíce lidí opakovaně demonstrují proti Čínou dosazené správkyni.
Oslavy se připravují i mimo Peking. Jihočínský přístav Sia-men už ve čtvrtek v noci předvedl speciální světelnou show. Sia-men leží naproti ostrovnímu Tchaj-wanu a patří mezi deset nejinovativnějších čínských měst.
Před výročím se rozrůstá seznam zakázaných věcí. Již jsou na něm drony, balóny, draci, alkohol, vysílačky a zařízení využívající rádiové vlny, upozornil deník The Guardian. Dodal, že oblíbená čínská sociální síť Weibo vymazává "škodlivé politické informace".
"Je to další milník, další příležitost ukázat, že čínská komunistická strana zůstává (u vesla) navzdory všem předpovědím," řekla historička Maura Cunninghamová, která se zabývá Čínou. "Je to chvíle, kdy strana může demonstrovat pořádek, kontrolu a moc," dodala.
Čínská lidová republika vznikla v roce 1949, když komunisté pod vedením Mao Ce-tunga vyhráli v boji s Čankajškovými nacionalisty, kteří ustoupili na Tchaj-wan.
Ve druhé polovině 60. let prošla Čína katastrofálním komunistickým experimentem v podobě takzvané kulturní revoluce. V červnu 1989 režim na náměstí Nebeského klidu tanky zmasakroval tisíce pro-demokratických demonstrantů z řad studentů i dělníků.
Od konce 70. let Čína stále více přebírá prvky kapitalistického hospodářství. Podle kritiků je nyní směsí toho nejhoršího z komunismu (monopol jedné strany a pronásledování opozice) i (dickensovského) kapitalismu (vykořisťování dělníků).
Čechům či dětem vstup zapovězen. ČOI odhalila v restauracích diskriminaci
Mezi ně patřilo například chybné informování o cenách a nedodržování zásad poctivosti prodeje.
V jednom případě diskriminace odmítá restaurace v Praze pouštět do podniku menší děti. Na svém webu podle ČOI píše, že zařízení není vhodné pro děti ve věku do osmi let. "Na elektronický dotaz spotřebitele, zda je možné si v uvedené restauraci objednat stůl pro čtyři dospělé osoby a jedno dítě ve věku čtyř let, zaměstnanec restaurace elektronicky odpověděl, že v restauraci neakceptují přítomnost dětí do osmi let," doplnil Fröhlich.
Ve druhém případě jiný pražský podnik nechtěl pustit ke stolu česky mluvící lidi, zatímco anglicky hovořícím to dovolil. "Česky hovořícím inspektorům, v postavení spotřebitele, nebylo umožněno se v restauraci posadit ke stolu a provést objednávku. Anglicky mluvícím spotřebitelům toto umožněno bylo," popsal situaci mluvčí ČOI.
Oba případy jsou nyní řešeny ve správním řízení. Protože ještě nejsou pravomocně ukončeny, nemohl mluvčí inspekce sdělit bližší informace ke zmíněným restauracím.
Diskriminace se ale objevila jen u velmi malé části restaurací kontrolovaných ve druhém čtvrtletí. Celkem ČOI provedla 139 kontrol. Kromě zmíněných dvou případů diskriminace odhalila v 64 případech jiná pochybení. Většinou se jednalo o nedostatky v dodržování zásad poctivosti prodeje a neinformování spotřebitele o cenách výrobků a služeb v souladu s předpisy.
Již ve středu inspekce informovala o případech diskriminace cizinců ve dvou pražských restauracích, Clock Caffé a Café Restaurant. V obou provozovnách byly cizincům účtovány částky vyšší než česky hovořícím klientům. V těchto případech už padly pravomocné pokuty 60 000 korun.
Na dovolenou jen s platební kartou? NEO účet nabízí výběry z bankomatů po celém světě zdarma!
Přímo platit kartou si podle průzkumů zvykla už zhruba polovina ze všech Čechů, kteří vyrážejí do zahraničí. Mezi hlavní důvody patří zejména pohodlí, bezpečnost, ale i možnost využít cestovní pojištění, které se s platební kartou často pojí.
Pohodlí při placení kartou mohou docenit cestovatelé téměř ve všech koutech světa. Obzvlášť to platí v oblíbených turistických destinacích, dnes jsou však platební karty přijímány téměř všude. "Lidé, kteří cestují častěji, třeba kvůli práci, nemají čas chodit opakovaně do směnáren, aby si vyměnili hotovost. A ani "dovolenkáři" se nechtějí spoléhat na to, že jim hotovost vystačí. Některými cizími měnami navíc české banky nebo směnárny ani nedisponují. U NEO účtu jsme to proto vyřešili tak, aby jeho uživatelé mohli bezplatně vybírat hotovost ze všech bankomatů, ať už jsou kdekoliv," uvádí Kateřina Petko, ředitelka marketingu a komunikace a tisková mluvčí Expobank CZ.
Platební karta navíc představuje oproti hotovosti mnohem spolehlivější způsob, jak o své peníze nepřijít. Při ztrátě plné peněženky se její majitel už nemusí dočkat peněz, které v ní nosil. Pokud však přijde jen o svou platební kartu, snadno ji může po telefonu nebo prostřednictvím internetového bankovnictví okamžitě zablokovat. Při rychlém jednání tak nemusí utrpět vůbec žádnou finanční ztrátu. "Uchovávat peníze na bankovním účtu má kromě jejich spolehlivé ochrany i další výhody. U NEO účtu je to například úrok 1,6% ročně, který patří k nejvyšším mezi běžnými i spořicími účty. Jeho založení a správa probíhá kompletně online bez nutnosti návštěvy pobočky. Peníze na bankovním účtu jsou navíc pojištěny až do výše 100 tisíc eur a vedení účtu je zcela zdarma," doplňuje Kateřina Petko.
Pro každého, kdo se chystá vyrazit do zahraničí, by cestovní pojištění mělo být samozřejmostí. Díky možnosti sjednat jej a zaplatit kartou online tak lze učinit třeba i na poslední chvíli. Už jen samotné vlastnictví platební karty však mnohdy znamená pojistnou ochranu při cestování. "Například u embosovaných karet MasterCard Gold a MasterCard Business je cestovní pojištění nedílnou součástí při zahraničních cestách do všech zemí světa. Držitelé těchto karet mohou pojistit také svou rodinu, se kterou cestují. Často jim tak odpadá jakékoliv další zařizování," dodává Kateřina Petko z Expobank CZ. Vždy je však vhodné ověřit si rozsah daného pojištění, tedy zda se vztahuje na všechny činnosti, které mají cestovatelé v plánu podniknout.
Hledáme motivované přistěhovalce. Přednosta dětské kliniky buduje mezinárodní tým lékařů, přinášíme jejich příběhy
Albánka Ledjona Toni vystudovala medicínu v češtině a dnes jen málokdo pozná, že je cizinka.
V Česku studují stovky mediků ze zahraničí, kteří by tu mohli zůstat a pracovat. Získat některé z nich se pokusila pediatrická klinika v pražském Motole.
Aby Tara Hussein Tayeb dorazila kolem páté hodiny odpoledne do motolské nemocnice v Praze, musela si hodně přivstat. Kurdka s nakrátko ostříhanými vlasy odlétala do Česka ze Sulejmánie, města na severovýchodě Iráku, kde pracuje jako dětská lékařka v nemocnici a odpoledne ještě léčí malé pacienty v rámci soukromé praxe. Kromě toho vyučuje na univerzitě.
Spilková v paru. V Indianapolis je po prvním kole na hranici postupu
Golfistka Klára Spilková je po prvním kole turnaje Tech Championship v Indianapolis na hranici postupu do finálových kol. Ve čtvrtek zahrála na klání série LPGA dvě birdie, dvě bogey a úvodní den dokončila v paru. S výsledkem 72 je na děleném 69. místě, což je předpokládaný cut.
Čtyřiadvacetiletá Spilková se před měsícem vrátila na okruh po dvouměsíční zdravotní přestávce a v Portlandu do druhé poloviny turnaje neprošla. Odpočinek si dopřála kvůli únavě a vyčerpání po přechozené nemoci.
První česká vítězka profesionálního turnaje na evropské sérii LET je prvním rokem členkou LPGA Tour a zatím se jí příliš nedaří. Z dvanácti turnajů prošla cutem třikrát, nejlépe byla 32. na Havaji. Bojuje tak o udržení karty na další sezonu.
Turnaj v Indianapolis rozehrála nejlépe Korejka Hor Mi-čung. Po prvním kole má skóre -9 a náskok dvou ran před trojicí soupeřek.
Pražská burza mírně rostla, dařilo se českým bankám, O2 či Avastu
Pražská burza uzavřela obchodní týden mírným růstem. Index PX vzrostl o 0,13 procenta na 1038,45 bodu. Nahoru ho táhly české banky, telekomunikační společnost O2 či technologická firma Avast. Naopak se nedařilo rakouským titulům a mediální společnosti CME. Vyplývá to z výsledků obchodování na webu burzy.
Po většinu páteční seance obchodovala pražská burza v mírně kladném teritoriu a nakonec i s malým ziskem zakončila. "Nicméně za celý týden ztratil (index PX) nepatrně přes jedno procento," podotkl Josef Dudek z Fio banky.
Tuzemské banky částečně korigovaly poklesy z uplynulých dní. Komerční banka si polepšila o 0,82 procenta na 803 korun a Moneta Money Bank o 0,41 procenta na 72,80 Kč. Akcie společnosti Avast se zhodnotily o 0,89 procenta na 113 korun a operátor O2 si připsal 0,46 procenta na 216,50 Kč.
Nejvíce rostly cenné papíry Kofoly, a to o 1,38 procenta na 294 korun. Necelé procento získala pak tabáková společnost Philip Morris, jejíž akcie zdražily na 13 640 korun.
Cenné papíry energetické firmy ČEZ stagnovaly na čtvrteční hodnotě 520 korun.
Ztrátové byly tři tituly - Erste Bank odepsala 0,87 procenta na 779,20 koruny, CME 0,73 procenta na 109 korun a pojišťovna VIG 0,40 procenta na 618 korun.
Koruna mírně oslabila vůči oběma hlavním světovým měnám. Na euro ztratila čtyři haléře na 25,85 Kč/EUR, na dolar tři haléře na 23,62 Kč/USD. Vyplývá to z údajů na serveru Patria Online.
Srdce mám jako zvon a plíce nekuřáka. Jen si dám pár infuzí, žertoval Zeman
Hlava státu podstoupila v úterý několikahodinovou lékařskou prohlídku v Ústřední vojenské nemocnici (ÚVN). Podle ředitele nemocnice Miroslava Zavorala lékaři nenašli u prezidenta žádné "chorobné stavy". Prezident oslaví v sobotu 75. narozeniny.
Lékaři u prezidenta při kontrole odhalili mírné známky dehydratace. Jeho problémy s nízkým tlakem byly způsobeny právě nedostatečným zavodněním. "Abych spravil ještě tu dehydrataci organismu, tak si dám několik infuzí, které mně do těla dostanou minerály," uvedl Zeman.
Jinak však podle něj ředitel ÚVN konstatoval, že "český stát má zdravého prezidenta". Prezident v této souvislosti zmínil, že Zavoral kvůli zdravotní prohlídce dostal několik nenávistných vzkazů.
Podle prezidenta ho lékaři prohlíželi důkladně a nevynechali jediné místo na těle. "Takže stručná rekapitulace: srdce bije jako zvon, plíce jsou čisté, jako by to nebyl kuřák, játra fungují, jako bych byl abstinent, ledviny jsou taky v pořádku a mohu pokračovat dál a dál," uvedl Zeman.
Redakce iDNES.cz se obrátila na vojenskou nemocnici, aby Zemanovo prohlášení o svém zdraví komentovala.
Otázka Zemanova zdraví se stala tématem především v době loňské prezidentské volby nebo při některých veřejných vystoupení, při kterých má Zeman zřetelné problémy s chůzí. Podle Pražského hradu prezident špatně chodí kvůli diabetické polyfunkční neuropatii. Problémy má také s nízkým tlakem a hůř slyší. Kvůli svému zdraví omezil kouření.
Vědci do své studie hledají batolata s vrozenou vadou, tzv. valgozitou kotníků
Valgozita (vyosení) kotníků je vrozená vada, která postihuje pět až deset procent dětí. Standardně se léčí intenzivním cvičením. Vědci se snaží těmto dětem ještě více pomoci, proto vyvinuli speciální obuv, která by měla léčbu výrazně urychlit.
"Máme dva prototypy bot, které budou nosit zdravé děti i děti s diagnózou, abychom zmapovali účinek u obou skupin. Účast ve výzkumu přitom nebude mít pro děti žádná rizika a měření bude zcela bezbolestné," vysvětluje Marta Gimunová, vedoucí výzkumu z Fakulty sportovních studií MU.
Rodiče obou skupin dětí se do studie mohou hlásit přes web, kde je k dispozici registrační formulář a všechny informace.
Vědci hledají padesát dětí s diagnózou a padesát dětí zdravých. Z každé skupiny bude vždy polovina nosit zdravotní obuv a polovina ne.
"Momentem, kdy by rodiče své dítě měli přihlásit, je chvíle, kdy se pouští do prvních samostatných kroků, typicky se pustí například nábytku, kterého se při pokusu o chůzi drží. Účast ve výzkumu obnáší tři měření v průběhu sedmi měsíců od prvních kroků dítěte, přičemž každé trvá asi 20 minut, u poloviny účastníků zahrnuje také nošení testované obuvi," upozorňuje Gimunová.
Štika v rybníce, nebo relativně blahobytný skanzen?
Babiš si vybral pro svůj optimistický pohled statistiky, jako je dobrá bezpečnost (ČR je sedmá na světě), nízká míra nezaměstnanosti, nízký státní dluh. Nebo údaj, že je naše země podle jedné nedávné studie čtyřiadvacátá v kvalitě života ze 140 hodnocených zemí.
Developer Dušan Kunovský a architekt Josef Pleskot v televizním rozhovoru u příležitosti Summitu architektury a rozvoje ovšem uváděli i jiné, zdaleka ne tak "růžové" údaje. Kupříkladu, že ČR je na 154. místě na světě v rychlosti stavebních řízení. Může se tak stát, že současný ekonomický "boom" po sobě nezanechá žádné významné stavitelské dědictví tak, jak tomu bylo v minulosti.
Největší překážkou je nejen stávající legislativa, ale i pomalá, nevýkonná byrokracie. Což dokumentují i srovnávací studie, v nichž ČR výrazně pokulhává v celkové kvalitě a výkonnosti veřejné správy za vyspělými zeměmi.
Naše země prostě zatím nedokázala potenciálu dobré ekonomické situace posledních let dobře využít k investicím do budoucnosti. Je sice pěkné, že se zvyšují platy a důchody, ale lidé s lepšící se životní úrovní budou také chtít mít kde bydlet, moderně a rychle cestovat, mít kvalitní kulturní stánky, žít bez neúnosné ekologické zátěže.
Jenže třeba v hlavním městě Praze se už léta nedaří dokončit vnitřní i vnější okruh nebo postavit rychlodráhu či metro na letiště. A Praha nemá ani moderní, architektonicky odvážnou národní knihovnu, koncertní halu, nebo národní galerii. Důvodem přitom nejsou jen absurdní tahanice o architektonické soutěže, územní plány a stavební povolení, ale i jakýsi specificky český konzervativismus, který se drží hesla "každá odvážnější změna je k horšímu".
A když už se zdá, že by se něco odvážnějšího mohlo povést, zmaří to téměř jistě památkáři či jiné poněkud umanuté spolky, nebo politici. V absurdním dramatu okolo "blobu" Jana Kaplického navrženého pro novou budovu Národní knihovny se dokonce chtěl k bagrům přivazovat i prezident Václav Klaus.
Výčet ovšem nekončí Prahou. ČR není schopná dostavět svoji páteřní dálniční síť, ani začít stavět vlakové rychlodráhy, takže Německo se nakonec rozhodlo vést svoje dráhy pro superrychlé vlaky z Berlína do Vídně "objížďkou" přes Bavorsko. Navíc ve šlendriánu se leckdy topí i opravy existující infrastruktury. Dostat se rychle z Prahy do Brna je tak nyní učiněný rébus.
Babiš přišel do politiky se slibem, že "věci zařídí". Pokud jde o smysluplné investice a zrychlení těžkopádných byrokratických procedur, moc se toho ale zatím nestalo. Od roku 2018 platí sice novela zákona o zrychlení výstavby dopravní infrastruktury, ale na rozsáhlejší příznivé dopady kupříkladu snadnějšího vyvlastňování pozemků si budeme muset počkat. A nový stavební zákon, schválený vládou, který by prý měl zkrátit současnou průměrnou délku stavebního řízení z 5,4 roku na jeden rok, začne, budeme-li mít štěstí, platit prý od roku 2021. Mnoho lidí by si na to ale asi nevsadilo.
Nečesaný chce po státu 45 milionů
Ministerstvo spravedlnosti podle mluvčího úřadu Vladimíra Řepky obdrželo v této souvislosti zatím šest žádostí a nyní je analyzuje. Mladík byl za napadení ženy dva roky ve vězení, justice ho ale nakonec pravomocně zprostila viny.
Dovolání v kauze nepodal jak nejvyšší státní zástupce Pavel Zeman, tak ministryně spravedlnosti Marie Benešová.
Pokus o vraždu kadeřnice v Hořicích se stal v únoru 2013. Hradecké státní zastupitelství z něj obžalovalo tehdy dvacetiletého studenta gymnázia Nečesaného. Obžaloba tvrdila, že ženu několikrát uhodil do hlavy polenem a sebral jí pak přes deset tisíc korun. Vážně zraněnou ženu našel její syn, život jí zachránili lékaři hradecké nemocnice.
Nečesaný od počátku jakoukoli vinu odmítal. "Jsem nevinný a na to přísahám. Je mi upřímně líto, co se stalo poškozené, ale já tím pachatelem nejsem," uvedl dříve u soudu mladík, který nepopíral, že v kadeřnictví osudný den byl. Prý se chtěl nechat ostříhat. Odešel ale poté, co mu žena sdělila, že již zavírá. Sám se pak na policii přihlásil jako svědek.
Kadeřnice ho nejprve jako agresora při výslechu nepoznala, později ale Nečesaného označila za útočníka. Podle soudních znalců trpěla po útoku výpadky paměti.
Hradecký krajský soud v případu postupně vynesl pět rozsudků. Nejprve Nečesaného dvakrát uznal vinným a uložil mu 16 let vězení, odvolací vrchní soud mu trest snížil na 13 let. Nečesaný postupně zamířil za mříže hned dvakrát, pokaždé se ale po zásahu Nejvyššího soudu dostal na svobodu. Po nařízené výměně soudního senátu nakonec padly opakovaně zprošťující rozsudky, přičemž ten poslední letos v březnu vrchní soud potvrdil.
Předseda odvolacího senátu Jiří Lněnička však zároveň v odůvodnění svých závěrů uvedl, že je toto rozhodnutí špatné, ale vzhledem k procesní situaci prý neměl lepší možnost. Řekl, že odvolání státní zástupkyně proti zprošťujícímu verdiktu zamítl, přestože její odvolací námitky byly oprávněné.
"Problémem této věci není, že by byl nedostatek důkazů, ale jejich hodnocení. Máme za to, že v přípravném řízení bylo shromážděno dostatečné množství důkazů, které by v jiné trestní věci pro uznání viny bohatě postačovaly," konstatoval Lněnička.
Jenže hradecký, ale i Nejvyšší soud se na kauzu dívaly jinak a jejich názor by prý další zrušení osvobozujícího rozsudku nejspíš nezměnilo.
Epilepsie mu komplikovala lásku ke sportu, díky operaci má novou naději
Poprvé rodiče Honzíka zaznamenali, že s ním není něco v pořádku, v roce a půl. Vždy se na několik minut zahleděl do prostoru, znehybněl a na nikoho nereagoval. Dětská lékařka ho proto poslala na dětskou neurologickou kliniku, kde mu lékaři po sérii vyšetření stanovili diagnózu epilepsie a ihned mu i nasadili léky, které ale nefungovaly okamžitě.
Téměř rok trvalo, než lékaři našli ideální kombinaci léků, díky které úplně přestal mít záchvaty. V pěti letech mu tak lékaři léky vysadili, a protože se záchvaty nevrátily, rodiče měli za to, že je Honza zdravý a začali ho více vést ke sportu. Jezdil na kole, lyžoval, hrál tenis a florbal, volný čas trávil hrami se svou sestrou a kamarády. V jedenácti letech ale dostal další záchvat a vše začalo nanovo.
Lékaři znovu zkoušeli různé kombinace léků, ale tentokrát už nic nezabíralo, záchvaty v podobě absencí se neustále opakovaly. Jelikož při záchvatu Honza vždy přestal vnímat, rodiče trnuli hrůzou, že jej dostane při sportu a zraní se. Postupně tak Honza přestal jezdit na kole a sjezdové lyže vyměnil za běžky a snowboard. Přestože mu čas od času sport vyvolal záchvat, nikdy se jej zcela nevzdal. Dokonce si splnil sen a doběhl závod Spartan Race, ovšem společně s kamarádkou, která ho měla neustále na očích, aby v případě nouze pomohla.
Když bylo Honzovi 15 let, rodiče se rozhodli, že zkusí změnit lékaře a obrátili se na odborníky ve FN v Motole. Tamní lékaři po sérii vyšetření usoudili, že je Honza kandidátem na chirurgický zákrok, kterým mu z mozku odstraní ložisko - zdroj epileptických záchvatů. "Musel jsem na 2 operace za sebou, nejdřív mi lékaři do mozku voperovali sondy, které snímaly jeho činnost, pak mi teprve mohli odstranit ložisko. Bylo to pro mě několikatýdenní peklo. Musel jsem jenom ležet a skoro se nehýbat, z hlavy mi trčely dráty, které byly připojené na počítač," vzpomíná Honza.
Operace se zdařila a lékaři poměrně rozsáhlé ložisko odstranili. "První dny po operaci to bylo hodně psychicky náročné, Honza byl apatický, zmatený, smutný a téměř nemluvil. Oproti tomu, jak je normálně živý a komunikativní, to byla děsivá změna, ale naštěstí se po pár dnech vše vrátilo do normálu," popisuje maminka a dodává: "Měsíc a půl po operaci měl 1 záchvat, ale podle lékařů se to stává. Od té doby už je 3 měsíce bez záchvatu."
V letošním školním roce bude Honza maturovat, kromě sportu ho baví jazyky a začal spolupracovat se Společností E, se kterou jezdí po školách na besedy o epilepsii. Sportovním aktivitám se Honza zatím nevěnuje naplno, začíná se ke sportu vracet pozvolna. "Učím se, jak sportovat správně, jak dobře dýchat, abych tělo nevystavoval náhlému stresu, což je ale s mou soutěživou povahou docela oříšek," vysvětluje Honza.
Letos se proto ještě aktivně nezúčastní tradičního EPPI vodáckého triatlonu, na kterém se potkávají nemocní s epilepsií a zdraví sportovci a jež se koná již tento víkend 28. září 2019 na Veselské pískovně. Ale příští rok už snad ano.
XXX Lutz může koupit konkurenta Kika, povolil úřad. Má to ale háček
"Úřad pro ochranu hospodářské soutěže povolil za podmínky splnění strukturálních závazků stanovených ve prospěch zachování účinné hospodářské soutěže spojení soutěžitelů - společnosti XLCEE-Holding GmbH na straně jedné, a společnostmi Kika Nábytek a Lambda Properties Czechia na straně druhé," uvedl mluvčí ÚOHS Martin Švanda.
XLCEE- Holding kromě řetězce XXX Lutz vlastní obchody Möbelix. Pokud by pohltil i řetězec Kika, zaujímal by na českém trhu s nábytkem a doplňky příliš velkou část. Proto musí část kupované společnosti odprodat.
XLCEE-Holding kupuje pobočky Kika i v dalších zemích, kde řetězec působí, tedy v Maďarsku, na Slovensku a v Rumunsku. I tam musí transakci povolit antimonopolní úřady. Nákup 22 zahraničních poboček řetězce Kika od holdingu Signa oznámil XXX Lutz v květnu. Signa převzala krachující Kiku loni za symbolickou cenu.
Řetězec Kika vstoupil na český trh v roce 2005 a je dvojkou po švédské firmě IKEA. Než ho převzala rakouská společnost Signa, patřil od roku 2013 jihoafrické firmě Steinhoff International Holdings. Ta čelila problémům, když odhalila nesrovnalosti ve svém účetnictví. Kika má v Česku devět prodejen.
XXX Lutz působí v Česku od roku 2010. Vedle firem IKEA, Sconto, Jysk či Asko-Nábytek a Kika patří k největším prodejcům nábytku na tuzemském trhu. Stejného majitele má značka Möbelix. Po převzetí zahraničních poboček Kiky bude XXX Lutz provozovat už přes 300 obchodních domů ve 12 zemích. Podle internetových stránek společnosti činí její roční obrat 4,4 miliardy eur (asi 114 miliard Kč).
Knihovna připomíná výročí úmrtí Václava IV. výstavou rukopisů
Šest vzácných historických rukopisů z přelomu 14. a 15. století , tedy z doby římského a českého krále Václava IV., si mohou dnes a v sobotu prohlédnout lidé v pražském Klementinu. Národní knihovna je uvolnila ze svých trezorů, aby tak připomněla letošní 600. výročí Václavova úmrtí. Dnes ráno umístili knihovníci a restaurátoři vzácné originály do vitrín v Zrcadlové kapli. Vstup na výstavu je zdarma, otevřeno je po oba dny od 10:00 do 18:00.
Výstavu listin nazvanou Ad mandatum domini Regis: Z královské kanceláře a knihovny Václava IV. připravila knihovna spolu s Národním archivem. Na písemné dědictví z doby vlády Václava IV. se Národní archiv dívá z pohledu úředních dokumentů a Národní knihovna z pohledu literárních děl, uvedl k výstavě její autor Jan Vojtíšek.
"Návštěvníci se mohou těšit například na dílo o zemědělství Petra de Crescentiis, které je v podstatě jakousi encyklopedií zemědělství, nebo na breviář, tedy modlitební knihu jedné z benediktinek kláštera sv. Jiří na Pražském hradě, a to z počátku 15. století," vyjmenoval důvody, proč by se lidé měli podle něj na výstavu podívat.
Vystaveny budou také Epištoly Petra z Blois, kde je v úvodní miniatuře H (enrico) vyobrazena polopostava anglického krále Jindřicha II. Autorem výzdoby je s největší pravděpodobností Mistr Samsonovy historie, který se vedle dvou svazků Bible Václava IV. podílel také na výzdobě řady dalších rukopisů. Návštěvníci uvidí i latinský sborník traktátů Johna Wycliffa z období asi 1411 až 1414.
Z knihovny Václava IV. se nezachovala na českém území ani jedna kniha. Tato knihovna patřila podle odborníků k nejrozsáhlejším a také nejkrásnějším knižním sbírkám v tehdejší střední Evropě, protože mladý král toužil po vybudování reprezentativní knihovny, která by se vyrovnala knižním sbírkám jeho francouzských příbuzných. Knihovna však zanikla brzy po Václavově smrti. Podle všeho byla rozkradena nebo zničena při dobývání hradu husity. Několik kodexů ale bylo zachráněno. Nejvíce jich dnes vlastní Rakouská národní knihovna.
"Máme v našich sbírkách celou řadu pokladů a jsem rád, že jsou ve stavu, který umožňuje jejich vystavování a zpřístupňování veřejnosti takzvaně naživo a nejen formou digitální knihovny Manuscriptorium," uvedl ředitel Národní knihovny Martin Kocanda.
V den sobotního státního svátku bude v Klementinu otevřena zdarma i výstava s názvem Co se skrývá pod podlahou, která představuje zdejší archeologické objevy.
Kristýna Plíšková do finále neprošla, druhý titul jí zatím uniká
Plíškové prostředí v Taškentu svědčilo, v roce 2016 zde vyhrála svůj první turnaj na okruhu WTA a i letos si počínala velmi suverénně.
Po výhrách s Paoliniovou, Kawaovou a Kužmovou se probojovala mezi čtyři nejlepší hráčky.
Jenže utkání s Alison Van Uytvanckovou se pro Kristýnu nevyvíjelo dobře. Belgičanka si držela své podání a v první sadě dvakrát prolomila servis Plíškové. Ve druhém setu pak šla Van Uytvancková brzy do vedení 3:0 a zvrat už se Kristýně nepodařil, i když se jí povedlo nakonec proměnit i jeden brejkbol. V posledním ještě odvrátila jeden mečbol, při druhém však přišel konec.
Petra Černocká změnila image a udělala dobře! Ve světlých vlasech omládla
Filmová Saxana Petra Černocká (69) na svůj věk vypadá naprosto fantasticky. I když v listopadu oslaví životní jubileum, jako důchodkyně nikdy nevypadala. A teď tomu ještě napomohla. Změnila image, až ji její kolegové nepoznávali.
Herečka Petra Černocká nikdy nevypadala jako typická babička, která by měla vlasy protkané šedivou barvou, nosila usedlé věci a do společnosti vyrazila sporadicky. Vždycky se o sebe starala a čím je starší, tím víc se dokáže odvázat v pohledu na svou image.
Naštěstí nepodlehla trendu plastických operací a o pleť se stará pomocí staré dobré indulony. A její recept proti vráskám se vyplácí. Teď ale změnila barvu vlasů a naprosto prokoukla.
Když přišla na společenskou akci, kde se celebrity loučily s létem, nikdo nemohl Petru poznat. Nejenže měla světlejší a kratší vlasy, ale ještě byla oblečená do žlutého kabátku, který ji ještě více prozářil.
Dámy by se od Saxany měly učit, jak se nepodceňovat, že i na prahu sedmdesátky mohou riskovat se vzhledem. A Petře se to vyplatilo, vypadá maximálně na padesát.
Cestovatel Zikmund nebo generál Boček. Senát rozdal pamětní medaile
Šestadevadesátiletý Boček, který byl za druhé světové války stíhačem britského letectva, jménem všech oceněných za udělené medaile poděkoval. "Senát byl jeden z prvních, který nezapomínal a nezapomíná na válečné veterány," uvedl mimo jiné. "Ocenění, které jsem dnes převzal, patří také mým kamarádům, kteří už nejsou mezi námi," dodal.
Kubera ve své řeči varoval před rozdělování společnosti. "Nezapomínejme na své kořeny, které nás všechny, ať chceme, nebo nechceme, spojují a utvářejí. Vždyť právě z těchto hodnot vychází naše úspěšná současnost," uvedl Kubera.
Ocenění byli kardioložka a nejcitovanější česká vědkyně Renata Cífková, dlouholetý rektor Univerzity Tomáše Bati ve Zlíně Petr Sáha, geolog, spisovatel a cestovatel a popularizátor vědy Václav Cílek, předseda Českého biatlonového svazu a viceprezident Světové biatlonové unie Jiří Hamza a František Paštěka. Horní komora ocenila jeho hrdinství - letos v lednu zachránil život svému sousedovi a jeho dvouleté vnučce, když je vytáhl z hořícího auta. Medaile dostali také bývalí předsedové horní komory Libuše Benešová a Milan Štěch.
Zikmund podnikl spolu s Jiřím Hanzelkou řadu cestovatelských výprav po celém světě, při nichž shromáždili řadu dokumentárního materiálu. Fištejn byl komentátorem i ředitelem vysílání Rádia Svobodná Evropa, nyní spolupracuje s veřejnoprávními médii. Steigerwald působí také jako dramatik a scénárista, hudebník Kocáb byl šéfem parlamentní komise pro dohled nad odsunem sovětských vojsk.
Medaili s předstihem dostal astronom a emeritní vedoucí Úřadu OSN pro vesmírné záležitosti Luboš Perek, a to v červenci u příležitosti svých stých narozenin. Do konce roku mají stejné ocenění dostat ještě česká rodačka a první ministryně zahraničí USA Madeleine Albrightová a britský filozof a politolog Roger Scruton, který se mimo jiné podílel na činnosti takzvané podzemní univerzity během komunistického režimu v někdejším Československu.
Aplikace pomůže vybavit dílny. Za body získané pohybem
Vybavit dřevařskou dílnu hodonínské Integrované školy novým ručním nářadím. O to se nyní mohou zasloužit všichni, kteří si do svých mobilů stáhnou aplikaci EPP Pomáhej pohybem.
"Svým pohybem sbíráte body, které pak připíšete na konto našeho projektu. Nemusíte být závodním běžcem či cyklistou, body se načítají i když jdete venčit psa nebo nakoupit, jdete na procházku nebo pěšky do práce," uvedla ředitelka hodonínské školy Eva Schmidová. Projekt se dostal mezi nejvíce zajímavé z obrovského množství dalších žádostí pro Nadaci ČEZ. Aplikace bude aktivní jen po dobu jednoho měsíce.
