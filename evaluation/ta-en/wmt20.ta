சர்வதேச தகவல்களை அறிந்து கொள்ளும் தினம் இன்று ஆகும்.
இதனை முன்னிட்டு வெகுஜனஊடகத்துறை அமைச்சு தகவல் மாதத்தை பிரகடனப்படுத்தியுள்ளது.
இம் மாதம் 15 ஆம் திகதி தொடக்கம் அடுத்த மாதம் 15 ஆம் திகதி வரையில் இடம்பெறும்.
தகவல் அறிந்து கொள்ளும் உரிமை குறித்து செயற்படுவதில் ஊக்குவிப்பதற்கான பல வேலைத்திட்டங்கள் இக் காலப்பகுதியில் நடைமுறைப்படுத்தப்படும்.
இலங்கையில் 2016 ஆம் ஆண்டில் தகவல்களை அறிந்து கொள்ளும் சட்டம் பாராளுமன்றத்தில் நிறை வேற்றப்படும்.
ஜனநாயகத்தை மேலும் வலுப்படுத்தும் நடவடிக்கையாக இது இடம்பெற்றள்ளது.
தற்பொழுது இந்த சட்டம் உலகத்தில் நான்காவது சட்டமாக தரப்படுத்தப்பட்டுள்ளது.
டெல்லியில் உள்ள பாஜக தலைமையகத்தில் பிளாஸ்டிக் பொருட்களின் பயன்பாடு தடை செய்யப்பட்டுள்ளது.
அங்கு வாட்டர் பாட்டில் போன்ற ஒருமுறை பயன்படுத்தக்கூடிய பிளாஸ்டிக் பொருட்கள் தடை செய்யப்பட்டுள்ளது.
இந்தியா தற்போது அடுத்த தேர்தல் பரபரப்பிற்கு தயாராகி வருகிறது.
மஹாராஷ்டிரா மற்றும் ஹரியானாவில் அடுத்த மாதம் 21ம் தேதி தேர்தல் நடக்க உள்ளது.
அதே மாதம் 24ம் தேதி தேர்தல் முடிவுகள் அறிவிக்கப்பட உள்ளது.
இதற்காக கட்சிகள் எல்லாம் தற்போது மிக தீவிரமாக தயாராகி வருகிறது.
இந்த நிலையில் பாஜக சார்பாக தேர்தல் கமிட்டி கூட்டம் டெல்லியில் நடத்தப்பட்டது.
பிரதமர் மோடி, பாஜக தேசிய தலைவர் அமித் ஷா, பாஜக தேசிய செயல் தலைவர் ஜே பி நட்டா ஆகியோர் இந்த ஆலோசனையில் ஈடுப்பட்டனர்.
பிரதமர் மோடி இதற்கு முன் மார்ச் மாதத்தில் பாஜகவின் தேர்தல் கமிட்டி உடன் ஆலோசனையில் ஈடுப்பட்டார்.
அதன்பின் அவர் செய்த சுதந்திர தின உரையில், பிளாஸ்டிக் பொருட்களை தவிர்க்கும்படி பேசினார்.
ஒருமுறை மட்டுமே பயன்படுத்த கூடிய பிளாஸ்டிக் பொருட்களை தவிர்க்க வேண்டும் என்று அவர் கோரிக்கை வைத்தார்.
இந்த நிலையில் தற்போது பாஜக தலைமை அலுவலகத்தில் மொத்தமாக ஒருமுறை பயன்படுத்தக்கூடிய பிளாஸ்ட்டிக் பொருட்கள் தடை செய்யப்பட்டுள்ளது.
முக்கியமாக வாட்டர் பாட்டில்கள் எல்லாம் மொத்தமாக கைவிடப்பட்டுள்ளது.
இன்று நடக்கும் பாஜக மீட்டிங்கிலும் வாட்டர் பாட்டில்கள் பயன்படுத்தப்படவில்லை.
இதற்கு பதிலாக அங்கு வரும் நபர்களுக்கு கிளாஸ் ஜாரில் தண்ணீர் கொடுக்கப்படுகிறது.
பிரதமர் மோடியின் கோரிக்கையை அடுத்து இந்த நடவடிக்கை எடுக்கப்பட்டுள்ளதாக கூறப்படுகிறது.
நெட்டிசன்கள் பலர் இந்த நடவடிக்கையை பாராட்டி கருத்து தெரிவித்து வருகிறார்கள் என்பது குறிப்பிடத்தக்கது .
பாகிஸ்தானைச்சேர்ந்தவர் குலாலாய் இஸ்மாயில்.
சமூக ஆர்வலரான இவர், சிறுவயதுமுதல் அங்கு நடைபெறும் குழந்தைகள் திருமணம், பெண்களுக்கெதிரான வன்முறைகள், ஆணவக்கொலைகள், ஒடுக்குமுறைகளுக்கு எதிராக குரல்கொடுத்து வருகிறார்.
கைபர் பக்துன்வா, பலூசிஸ்தான் மாகாணம் உள்ளிட்ட சில பகுதிகளில் பழங்குடி இனத்தவர்களான பஷ்தூன் இன பெண்கள் மற்றும் சிறுமிகள் மீது பாகிஸ்தான் ராணுவம் ஈடுபட்டுவரும் பாலியல் துன்புறுத்தல்கள் தொடர்பான புகைப்படங்களை ஆதாரத்துடன் சமூக வலைதளங்களில் வெளியிட்டார்.
இதன்காரணமாக குலாலாய் மீது "தேசத்துரோக வழக்கு" பதிவு செய்யபட்டு, அவரை கைது செய்யும் முயற்சியில் அந்நாட்டு காவல்துறையினர் தீவிரமாக ஈடுபட்டு வருகின்றனர்.
ஆனால், குலாலாய் இஸ்மாயில் நண்பர்கள் மற்றும் உறவினர்கள் உதவியுடன் பாகிஸ்தானிலிருந்து தப்பிச் சென்று அமெரிக்காவில் தஞ்சமடைந்துள்ளார்.
இந்நிலையில், அமெரிக்காவின் நியூயார்க்கில் உள்ள ஐ. நா. சபையில் பாகிஸ்தான் பிரதமர் இம்ரான்கான் நேற்று முன்தினம் உரையாற்றினார்.
"பாகிஸ்தானில் போராளி அமைப்புகள் எதுவும் இல்லை. ஆகவே, நாம் அனைவரும் தீவிரவாதத்துக்கு எதிராக ஒன்றுபட வேண்டும்" என்று பேசினார்.
சார்ஜர் போட்டபடி செல்போனை பயன்படுத்திய வாலிபர் மின்சாரம் தாக்கி பலியான சம்பவம் குறித்து போலீசார் விசாரணை நடத்தி வருகின்றனர்.
நாமக்கல் மாவட்டம் பள்ளிபாளையம் அருகே உள்ள ஓடப்பள்ளி பகுதியை சேர்ந்தவர் ராமகிருஷ்ணன்.
இவருடைய மகன் தேவேந்திரன் (வயது 27).
இவர் பிரபல தனியார் செல்போன் நிறுவனத்தில் டவர் மேலாளராக பணிபுரிந்து வந்தார்.
நேற்று மதியம் தேவேந்திரன் தனது வீட்டில் செல்போனை சார்ஜர் போட்டுக்கொண்டு, அதை பார்த்துக்கொண்டும் இருந்தார்.
அப்போது திடீரென மின்கசிவு ஏற்பட்டு தேவேந்திரன் மீது மின்சாரம் பாய்ந்தது.
இதில் தூக்கி வீசப்பட்டதில் படுகாயமடைந்து அவர் பரிதாபமாக இறந்துவிட்டார்.
இதுகுறித்து தகவலறிந்த பள்ளிபாளையம் போலீசார் சம்பவ இடத்திற்கு வந்து விசாரணை நடத்தினர்.
பின்னர் தேவேந்திரன் உடல் பிரேத பரிசோதனைக்காக பள்ளிபாளையம் அரசு ஆஸ்பத்திரிக்கு அனுப்பி வைக்கப்பட்டது.
இது தொடர்பாக பள்ளிபாளையம் போலீஸ் நிலையத்தில் புகார் கொடுக்கப்பட்டது.
அதன் பேரில் போலீசார் வழக்குப்பதிவு செய்து விசாரணை நடத்தி வருகின்றனர்.
இந்த சம்பவம் அந்த பகுதியில் பரபரப்பை ஏற்படுத்தி உள்ளது.
அயோத்தி வழக்கில் வாதங்களை முன்வைக்க அக்டோபர் 18-ம் தேதிக்கு பிறகு ஒரு நாள் கூட கால அவகாசம் தர முடியாது என உச்ச நீதிமன்றம் திட்டவட்டமாக தெரிவித்துவிட்டது.
அயோத்தி வழக்கில் அலகாபாத் உயர் நீதிமன்றம் வழங்கிய தீர்ப்பை எதிர்த்து தொடரப்பட்ட மேல் முறையீட்டு மனுக்களை உச்ச நீதிமன்றம் விசாரித்து வருகிறது.
உச்ச நீதிமன்றத்தில் கடந்த மாதம் 6-ம் தேதி முதல் தினசரி அடிப்படையில் விசாரணை நடைபெற்று வருகிறது.
அக்டோபர் 18-ம் தேதிக்குள் வாதங்களை முடித்துக்கொள்ள நீதிமன்றம் அறிவுறுத்தி உள்ளது.
தலைமை நீதிபதி ரஞ்சன் கோகாய் தலைமையிலான அமர்வு இந்த வழக்கை விசாரித்து வருகிறது.
கடந்த திங்கள் முதல் கூடுதலாக ஒரு மணி நேரம் விசாரணை நடைபெறுகிறது.
நேற்று நடைபெற்ற வாதத்தின்போது, 2003ம் ஆண்டு தொல்லியல் துறை வெளியிட்ட அறிக்கைக்கு இஸ்லாமிய அமைப்புகள் தரப்பு ஆட்சேபம் தெரிவித்தது.
இதுபற்றி கருத்து தெரிவித்த நீதிபதிகள், "தொல்லியல் துறையின் அறிக்கை மீது ஆட்சேபம் இருந்தால் அதை நீங்கள் அலகாபாத் உயர்நீதிமன்றத்தில் எழுப்பியிருக்கலாம்.
அங்கு உங்களுக்கு சட்டத்தின்படி நிவாரணம் கிடைக்கும்.
இங்கு அதை எழுப்புவதை அனுமதிக்க மாட்டோம்" என தெரிவித்தனர்.
இந்நிலையில், அயோத்தி வழக்கு இன்று மீண்டும் விசாரணைக்கு வந்தது.
அப்போது, தொல்லியல் துறை அறிக்கை மீது ஆட்சேபம் தெரிவித்து, நீதிமன்ற நேரத்தை வீணடித்திருந்தால், மன்னிப்பு கேட்டுக்கொள்கிறோம் என இஸ்லாமிய அமைப்புகள் தரப்பு தெரிவித்தது.
தொல்லியல் துறை அறிக்கை மீது கேள்வி கேட்கும் உரிமையை இஸ்லாமிய அமைப்புகள் தரப்பு வழக்கறிஞர் இழக்கவில்லை.
ஆனால், நீதிமன்றத்தால் ஏற்றுக்கொள்ளப்பட்ட பின்னர் ஆதாரங்களை மதிப்பிட முடியாது என நீதிபதிகள் தெரிவித்தனர்.
அயோத்தி வழக்கில் அக்டோபர் 18-ம் தேதிக்குள் வாதங்களை முடிக்க வேண்டும் என மீண்டும் சுட்டிக் காட்டிய நீதிபதிகள், அதற்கேற்ப இந்து மற்றும் முஸ்லிம் தரப்புகள் தங்கள் வாதங்களை முடிப்பதற்கான கால அளவை குறிப்பிட வேண்டும் என தெரிவித்தனர்.
அக்டோபர் 18-ம் தேதிக்கு பிறகு வாதங்களை முன்வைக்க ஒருநாள்கூட அவகாசம் தர முடியாது, இந்த வழக்கில் நான்கு வாரங்களில் தீர்ப்பு வழங்கினால் சிறப்பாக இருக்கும் என்றும் நீதிபதிகள் தெரிவித்தனர்.
அக்டோபர் மாதம் விடுமுறை நாட்கள் வருவதால், இந்து அமைப்புகள் தரப்பில் எதிர்வாதங்களை முன்வைப்பதற்கு ஒரு வக்கீல் மட்டுமே அனுமதிக்கப்படுவார் என்றும் கூறினர்.
டெங்கு காய்ச்சலுக்கு, உட் கொள்ளும் மாத்திரையின் டோசேஜை அதிகரித்தால் போதும், மற்றபடி ஒன்றும் செய்யாது என்று உத்தர்கண்ட் பாஜக முதல்வர் திரிவேந்திர சிங் அலட்சியமாக கூறியுள்ளார்.
உத்தர்கண்ட் மாநிலத்தில் சுமார் 4800 பேருக்கு டெங்குகாய்ச்சல் பாதிப்பு இருப்பது கண்டறியப்பட்டு உள்ளது.
டேராடூனில் இதுவரை 3ஆயிரம் பேரும், ஹல்த்வானியில் 1,100 பேரும் டெங்குவால் பாதிக்கப்பட்டு இருப்பதை அதிகாரிகளும் உறுதி செய்துள்ளனர்.
மேலும், இவர்களில் டேராடூனில் 4பேர், ஹல்த்வானியில் 2 பேர் என இறந்தும் போயிருக்கின்றனர்.
மாநில சுகாதாரத்துறை அறிக்கையிலேயே, செப்டம்பர் 17 வரை, 8 பேர் இறந்துள்ளதாக கணக்கு காட்டப்பட்டுள்ளது.
இவ்வளவுக்கும் பிறகுதான், உத்தர்கண்ட் மாநிலத் தில் கொசுக்களால் பரவும் தொற்றுநோய் அதிகரித் துள்ளதே என்ற செய்தியாளரின் கேள்விக்கு, "டெங்கு நோயினால் பாதிக்கப்பட்ட நோயாளிகள், பாராசிட்டமால் மருந்தினை 500மில்லி கிராம் டோசேஜூக்குப்பதிலாக, 650 மில்லி கிராம்டோசேஜ் அளவில் உட்கொண்டு, சிறிது ஓய்வெடுத் தால் நோய் குணமாகி விடப் போகிறது" என்று அலட்சியமாக திரிவேந்திரா சிங் கூறியுள்ளார்.
திருவள்ளூர் அருகே பூஜை அறையில் மர்ம பொருள் வெடித்து பூசாரி பலியான சம்பவம் அப்பகுதியில் பரபரப்பை ஏற்படுத்தி உள்ளது.
திருவள்ளூரை அடுத்த இறையாமங்கலம் பகுதியில் வசித்து வந்தவர் கோவிந்தராஜ் (வயது 45).
சாமியாரான இவருக்கு திருமணம் ஆகவில்லை.
சித்தவைத்தியம், ஜோதிடம், யோகாவும் தெரியும்.
சென்னை நங்கநல்லூரை சேர்ந்த இவர் கடந்த 15 ஆண்டுகளுக்கு முன்பு இங்கு ஒரு ஏக்கர் இடம் வாங்கி தனியாக குடியிருந்தார்.
வீட்டை சுற்றிலும் மூலிகை செடி வளர்த்து வந்தார்.
இந்த நிலையில் கடந்த சனிக்கிழமை சென்னை பெசன்ட் நகரை சேர்ந்த இளம்பெண் லாவண்யா என்பவர் கோவிந்தராஜ் வீட்டில் வந்து தங்கினார்.
நேற்று மாலை வீட்டில் உள்ள பூஜை அறையில் சாமியார் கோவிந்தராஜ் பூஜை செய்து கொண்டு இருந்தார்.
அப்போது திடீரென அங்கிருந்த மர்ம பொருள் பயங்கர சத்தத்துடன் வெடித்தது.
இதில் கோவிந்தராஜ் உடலில் தீப்பிடித்தது.
அலறியபடி அவர் வீட்டில் இருந்து வெளியே ஓடினார்.
சத்தம் கேட்டு பக்கத்து அறையில் இருந்த லாவண்யா வெளியே வந்தபோது கோவிந்தராஜ் உடல் கருகி இருப்பதை கண்டு அதிர்ச்சி அடைந்தார்.
உடலில் பலத்த தீக்காயம் அடைந்த கோவிந்தராஜ் சம்பவ இடத்திலேயே பரிதாபமாக இறந்தார்.
தகவல் அறிந்ததும் மப்பேடு போலீசார் விரைந்து வந்து கோவிந்தராஜ் உடலை மீட்டு பிரேத பரிசோதனைக்காக திருவள்ளூர் அரசு ஆஸ்பத்திரிக்கு அனுப்பி வைத்தனர்.
மர்ம பொருள் வெடித்தபோது லாவண்யா அருகில் உள்ள அறையில் இருந்ததால் அதிர்ஷ்டவசமாக தப்பினார்.
பூஜை அறையில் வெடித்த பொருள் என்ன?
வெடிகுண்டா என்பது தெரியவில்லை.
சம்பவம் நடந்த இடத்தில் உள்ள தடயங்களை துணை போலீஸ் சூப்பிரண்டு ஹரினி தலைமையில் தடவியல் நிபுணர் நளினா மற்றும் அதிகாரிகள் சேகரித்தனர்.
அதனை ஆய்வுக்காக அனுப்பி உள்ளனர்.
அதன் முடிவு வந்த பின்னரே பூஜை அறையில் வெடித்த பொருள் என்ன?
மேலும் பூஜை அறையில் ரத்தக்கறை சிதறி கிடக்கிறது.
தீப்பற்றும்போது ரத்தக்கறை ஏற்பட வாய்ப்பு இல்லை என்று போலீசார் சந்தேகிக்கிறார்கள்.
கோவிந்தராஜ் உடல் பரிசோதனை முடிவை வைத்து மேலும் விசாரணை நடத்த முடிவு செய்து உள்ளனர்.
இது தொடர்பாக உடன் தங்கி இருந்த பெண்ணிடமும் விசாரணை நடக்கிறது.
பூஜை அறையில் மர்ம பொருள் வெடித்து பூசாரி பலியான சம்பவம் அப்பகுதியில் பரபரப்பை ஏற்படுத்தி உள்ளது.
நீட் தேர்வில் ஆள்மாறாட்டம் செய்த வழக்கை சி. பி. சி. ஐ. டி போலீஸார் விசாரணை மேற்கொண்டுவருகிறார்கள்.
இந்நிலையில், நேற்று முன்தினம் கைது செய்யப்பட்ட உதித் சூர்யா அவரின் தந்தை வெங்கடேசன் இருவரிடமும் தேனி சி. பி. சி. ஐ. டி அலுவலகத்தில் விசாரணை மேற்கொள்ளப்பட்டது.
டி தென் மண்டல கண்காணிப்பாளர் விஜயகுமார் மற்றும் துணைக் கண்காணிப்பாளர் ஹார்ட்வின் ஜெகதீஸ்குமார், தேனி சி. பி. சி. ஐ. டி ஆய்வாளர் சித்ராதேவி ஆகியோர் விசாரணை செய்து, உரிய முறையில் வாக்குமூலம் பதிவு செய்தனர்.
பின்னர், மருத்துவ பரிசோதனை முடித்து, தேனி குற்றவியல் நீதித்துறை நடுவர் நீதிபதி பன்னீர்செல்வம் முன்னிலையில் நேற்று இரவு 8.15 மணிக்கு ஆஜர்படுத்தினர்.
நடிகர் சசிகுமார் பட ஷூட்டிங்... அவதியுற்ற அரசு மருத்துவமனை நோயாளிகள்?
மருத்துவமனை உள்நோயாளிகள் அனைவரும், இந்த சத்ததால் பெரும் அவதியுற்றனர்.
பலர் வேடிக்கை பார்த்தனர், அதில் இரவு நேர மருத்துவர்களும், செவிலியர்களும், ஊழியர்களும் அடக்கம்.
விசாரித்ததில் அந்த ஆம்புலன்ஸ்கள் அனைத்தும் நடிகர் சசிகுமார் நடிப்பில், பொன்ராம் இயக்கத்தில் உருவாகும் புதிய படத்தின் ஷூட்டிங்கிறாக பயன்படுத்தப்பட்டது தெரியவந்தது.
நடிகர் சசிகுமார் படத்தின் ஷூட்டிங்கிற்கு மருத்துவமனை நிர்வாகத்திடம் முறையாக அனுமதி வாங்கவில்லை எனக் கூறப்படுகிறது.
உடனே, அங்கிருந்த பொதுமக்கள், ஆம்புலன்ஸ்களை மறித்து படக்குழுவினரிடம் வாக்குவாதத்தில் ஈடுபட்டனர்.
இதனை அறிந்த கானாவிலக்கு காவல்துறையினர் சம்பவ இடத்திற்கு விரைந்துவந்து, ஆம்புலன்ஸ் ஓட்டுனரை விசாரணைக்காக அழைத்துச் சென்றனர்.
ஆனால் அதற்குள் படக்குழு அங்கிருந்து சென்றுவிட்டனர் என்கின்றனர் அங்கிருந்தவர்கள்.
இந்த சம்பவம் தொடர்பாக விளக்கம்பெற படக்குழுவைத் தொடர்பு கொண்டோம்.
ஆனால் தொடர்பு கொள்ள முடியவில்லை.
ஆஸ்திரேலியாவில் இருந்து மீட்கப்பட்ட நடராஜர் சிலை நேற்று கல்லிடைக்குறிச்சி குலசேகரமுடையார் கோயில் சன்னதியில் வைக்கப்பட்டது.
திருநெல்வேலி மாவட்டம் கல்லிடைக்குறிச்சி அறம்வளர்த்த நாயகி சமேத குலசேகரமுடையார் கோயில் உள்ளது.
பழமையான இந்த கோயிலில் நடராஜர் சன்னதியில் இருந்த இரண்டரை அடி உயரமுள்ள நடராஜர் சிலை, சிவகாமி அம்பாள், மாணிக்கவாசகர், ஸ்ரீபலிநாதர்ஆகிய ஐம்பொன் சிலைகள் 1982ல் கொள்ளை போயின.
இந்த சிலைகள் ஆஸ்திரேலிய அருங்காட்சியகத்தில் இருப்பது தெரியவந்தது.
சிலை கடத்தல் தடுப்பு பிரிவு சிறப்பு அதிகாரி பொன் மாணிக்கவேல் தலைமையிலான தனிப்படையினர் முயற்சியில் சிலை மீட்கப்பட்டு தமிழகம் கொண்டுவரப்பட்டது.
கும்பகோணம் நீதிமன்ற உத்தரவையடுத்து நேற்று காலை கல்லிடைக்குறிச்சி கொண்டுவரப்பட்டது.
போலீஸ் வாகனத்தில் வந்த சிலைக்கு கல்லிடைக்குறிச்சியில் பொதுமக்கள் பஞ்சவாத்தியம் முழங்க வரவேற்பளித்தனர்.
பின்னர் சிலை குலசேகரமுடையார் கோயில் சன்னதியில் வைக்கப்பட்டது.
சிறப்பு அதிகாரி பொன் மாணிக்கவேல் கூறியது: இதனுடன் திருடப்பட்ட சிவகாமி அம்பாள் உள்ளிட்ட மற்ற மூன்று சிலைகளை விரைவில் கண்டுபிடிப்போம்.
இந்த சம்பவத்தில் தொடர்புடையவர்கள் விரைவில் கைது செய்யப்படுவர், என்றார்.
நீட் தேர்வு ஆள்மாறாட்ட விவகாரத்தில் மேலும் 3 மருத்துவ மாணவர்கள் மற்றும் அவர்களின் தந்தையை சிபிசிஐடி போலீசார் கைது செய்து விசாரித்து வருகின்றனர்.
நீட் தேர்வில் ஆள்மாறாட்டம் செய்த விவகாரம் தொடர்பாக உதித்சூர்யா மற்றும் அவரது தந்தை சென்னை ஸ்டான்லி மருத்துவமனையில் பணியாற்றும் டாக்டர் வெங்கடேசன் கைது செய்யப்பட்டுள்ளனர்.
அவர்களிடம் தொடர்ந்து விசாரிக்கப்பட்டு வரும் நிலையில், நேற்று டாக்டர் வெங்கடேசன் சஸ்பெண்ட் செய்யப்பட்டார்.
இதற்கிடையில் ஆள் மாறாட்ட விவகாரத்தில் சிபிசிஐடி போலீசார் தீவிர விசாரணை நடத்தி வந்தனர்.
இதில் காஞ்சிபுரத்தை சேர்ந்த 3 மருத்துவ மாணவர்கள் நேற்று சிக்கிய நிலையில், இன்று மேலும் 3 மாணவர்கள் கைது செய்யப்பட்டுள்ளனர்.
கிருஷ்ணகிரி, விழுப்புரம் மருத்துவ கல்லூரிகளை சேர்ந்த அபிராமி, பிரவீன், ராகுல் ஆகிய 3 பேர் மற்றும் அவர்களின் தந்தையை சிபிசிஐடி போலீசார் இன்று கைது செய்து, விசாரித்து வருகின்றனர்.
இந்த விவகாரத்தில் இடைத்தரகர்கள் 6 பேர் கைது செய்யப்பட்டுள்ளனர்.
உதித் சூர்யாவின் தந்தையிடம் நடத்தப்பட்ட விசாரணையின் போது அவர் அளித்த வாக்குமூலத்தின் அடிப்படையில் சிபிசிஐடி தற்போது நடவடிக்கை மேற்கொண்டுள்ளதாக கூறப்படுகிறது.
நீட் தேர்வு ஆள்மாறாட்ட விவகாரத்தில் தொடர்ந்து பல அதிர்ச்சி தகவல்கள் வெளியாகி வருவதாக சிபிசிஐடி தரப்பில் தெரிவிக்கப்பட்டுள்ளது.
பல்கலைக்கழகங்களில் இருந்து வெளியாகும் பட்டதாரிகள் தொழில் கேட்டு வீதியில் ஆர்ப்பாட்டம் செய்யும் முறைமை நாட்டில் உருவாகியிருப்பது விஞ்ஞானம், தொழிநுட்பம் மற்றும் ஆராய்ச்சித் துறைகளை விட்டும் விலகிய கல்வி முறைமையினாலாகும் என்று ஜனாதிபதி மைத்ரிபால சிறிசேன தெரிவித்தார்.
எனவே தேசிய கல்விக் கொள்கைகளில் தேவையான அடிப்படை மாற்றங்களை மேற்கொண்டு உலகில் அபிவிருத்தியடைந்த நாடுகளின் புதிய கல்வி முறைமைகளை நாட்டுக்கு அறிமுகப்படுத்துவதும் நடைமுறைப்படுத்துவதும் மிகவும் முக்கியமானதாகும் என்றும் ஜனாதிபதி குறிப்பிட்டார்.
நேற்று (25) முற்பகல் பொலன்னறுவை கல்லேல்ல தேசிய விளையாட்டரங்கில் ஆரம்பமான 'ஷில்ப சேனா' கண்காட்சியின் இரண்டாம் கட்ட அங்குரார்ப்பண நிகழ்வில் கலந்துகொண்டு உரையாற்றும்போதே ஜனாதிபதி இதனைத் தெரிவித்தார்.
விஞ்ஞானம், தொழிநுட்பம் மற்றும் ஆராய்ச்சித் துறை அமைச்சின் நெறிப்படுத்தலில் இடம்பெறும் ஷில்ப சேனா கண்காட்சியின் இரண்டாவது கட்டம் அறிவு, புதிய கண்டுபிடிப்புகள் மற்றும் பல்வேறு மகிழ்வளிப்பு நிகழ்வுகளுடன் நேற்று முதல் 29 ஆம் திகதி வரை பொலன்னறுவை கல்லேல்ல தேசிய விளையாட்டரங்கில் இடம்பெறும்.
உலகம் முன்னேற்றமடைவது ஆராய்ச்சிகளின் ஊடாக உருவாகும் விஞ்ஞானம் மற்றும் தொழிநுட்பத்தின் புதிய கண்டுபிடிப்புகளின் மூலமேயாகும் என்றும் இந்த அங்குரார்ப்பண நிகழ்வில் கலந்துகொண்டு உரையாற்றிய ஜனாதிபதி மேலும் தெரிவித்தார்.
காலநிலை மாற்றத்தின் காரணமாக எமது நாட்டு மக்கள் முகங்கொடுக்கும் சவால்களை வெற்றிகொள்வதற்காக விஞ்ஞான, தொழிநுட்ப மற்றும் ஆராய்ச்சித் துறைகளின் ஒத்துழைப்பு அதிகம் தேவைப்படும் இந்த யுகத்தில் அது பற்றி இத்துறையில் உள்ள நிபுணர்கள் முக்கிய கவனம் செலுத்த வேண்டியதன் அவசியத்தையும் ஜனாதிபதி விளக்கினார்.
அரசியல் துறையிலும் விஞ்ஞான, தொழிநுட்ப மற்றும் ஆராய்ச்சி துறைகளிலும் பெரும்பாலானவர்கள் நாட்டைப் பற்றி சிந்திக்காது தம்மைப்பற்றி மட்டுமே சிந்தித்து செயற்படுவது நாடு என்ற வகையில் அபிவிருத்தியை நோக்கிச் செல்லும் பயணத்தில் முக்கிய சவாலாகும் எனக் குறிப்பிட்ட ஜனாதிபதி, இலவச கல்வியைப் பெறும் கல்விமான்கள் நாட்டைப்பற்றியல்லாது தம்மைப்பற்றி மட்டுமே சிந்தித்து நாட்டை விட்டுச் சென்றதன் காரணத்தினால் பொறியியலாளர், வைத்தியர் மற்றும் கணக்காளர் சேவைகளில் நாட்டுக்கு தேவையான கல்விமான்களை நாடு இழந்து வருவது பெரும் பிரச்சினையாகும் என்றும் குறிப்பிட்டார்.
'பலமான கரங்களினால் வளமான நாடு' என்ற கருப்பொருளின் கீழ் இடம்பெறும் ஷில்ப சேனா கண்காட்சி முக்கியமாக தொழிநுட்ப துறையில் தொழில் முயற்சி, தொழிற்சந்தை, புதிய உற்பத்திகள், நீலப்பசுமை பிரிவு மற்றும் மகிழ்வளிப்பு என ஐந்து பிரிவுகளாக பிரிக்கப்பட்டுள்ளது.
தொழிநுட்பத் துறைப் பிரிவில் STEM கல்வி, விண்வெளித் தொழிநுட்பம், உயிர்த்தொழிநுட்பம், ரோபோ தொழிநுட்பம், நனோ தொழிநுட்பம், மெகாடொனிக்ஸ், புதிய வலுச்சக்தி, நீலப் பசுமைத் தொழிநுட்பம், 55G IOT ஆகிய முக்கிய கருப்பொருள்களில் நவீன விஞ்ஞான, தொழிநுட்ப மற்றும் ஆராய்ச்சித் துறை அறிவை ஊக்குவிக்கும் வகையில் ஒழுங்கு செய்யப்பட்டுள்ளது.
ஷில்ப சேனா கண்காட்சியின் புதிய உற்பத்திகள் பிரிவில் இந்நாட்டில் புத்தாக்குனர்கள் உருவாக்கியுள்ள 250க்கும் மேற்பட்ட புதிய கண்டுபிடிப்புகள் காட்சிப்படுத்தப்பட்டுள்ளதுடன், அவ் உற்பத்திகளை வர்த்தக மயப்படுத்துவதற்குத் தேவையான செயற்திட்டங்களும் நடைமுறைப்படுத்தப்பட்டுள்ளன.
கண்காட்சியை திறந்து வைத்த ஜனாதிபதி அதனை பார்வையிட்டதுடன், பணிக் குழாமினருடன் சுமுகமாக கலந்துரையாடினார்.
விஞ்ஞான, தொழிநுட்ப மற்றும் ஆராய்ச்சி அமைச்சின் செயலாளர் சிந்தக எஸ். லொக்குஹெட்டிகே உள்ளிட்ட அதிகாரிகள் பலரும் இந்நிகழ்வில் கலந்துகொண்டனர்.
குலசை முத்தாரம்மன் கோவிலில் தசரா திருவிழா கொடியேற்றத்துடன் தொடங்கியது.
தூத்துக்குடி மாவட்டம், திருச்செந்தூர் அருகேயுள்ள, குலசேகரன்பட்டினம் முத்தாரம்மன் கோவிலில், ஆண்டுதோறும் நடைபெறும் தசரா திருவிழா உலக பிரசித்தி பெற்றது.
இந்தியாவில் மைசூர் சாமுண்டீஸ்வரி அம்மன் கோவிலில் நடைபெறும் தசராவுக்கு பிறகு, அதிகப்படியாக குலசையில்தான் லட்சக்கணக்கான பக்தர்கள் தசரா விழாவுக்கு திரள்கிறார்கள்.
விரதம் இருந்து பல்வேறு வேடங்களை அணிந்து நேர்த்திக்கடன் செலுத்தி அம்மனை வழிபடுவது குலசேகரன்பட்டினம் முத்தாரம்மன் கோவில் திருவிழாவின் தனித்துவம்.
அதிலும் காளி வேடம் தரிப்போர்கள், 48 நாட்கள் கடுமையான விரதம் இருப்பது விசேஷம்.
2019ம் ஆண்டுக்கான தசரா திருவிழா இன்று காலையில் கொடியேற்றுத்துடன் தொடங்கியது.
தசரா திருவிழா 10 நாட்கள் நடக்கிறது.
தசரா திருவிழாவின் முக்கிய நிகழ்வான மகிஷாசுரவதம் அக்டோபர் 8ம் தேதி நடைபெறுகிறது.
அன்றைய தினம், இரவு, குலசை கடற்கரையில் எழுந்தருளும் அம்பிகை, மகிஷனை வதம் செய்வாள்.
திருவிழாவை முன்னிட்டு 6 லட்சத்துக்கும் மேற்பட்ட பக்தர்கள், அம்மனை தரிசனம் செய்யவருகை தருவார்கள் என்று தெரிகிறது.
ஞானமூர்த்தீஸ்வரருடன், முத்தாரம்மன் மூலஸ்தானத்தில் வீற்றிருந்து அருள்பாலிப்பதால், அம்மையையும், அப்பனையும் சேர்ந்து தரிசனம் செய்யும் பெரும் பாக்கியம், பக்தர்களுக்கு கிடைக்கிறது.
மனநல பிரச்சினை, திருமணத்தடை, குழந்தை பேறு தடை போன்றவற்றை தீர்க்கவல்ல அம்பிகை முத்தாரம்மன் என்பது பக்தர்களின் அசைக்க முடியாத நம்பிக்கையாகும்.
இந்தோனேசியாவில் வியாழக்கிழமை ஏற் பட்ட சக்தி வாய்ந்த நிலநடுக் கத்தில் 20 பேர் உயிரிழந்தனர்.
இதுகுறித்து அந்த நாட்டு தேசிய பேரிடர் மீட்பு அமைப்பு மற்றும் மீட்புப் படை அதி காரிகள் தெரிவித்ததாவது:
மலுக்கு தீவுகள் பகுதியில் அமைந்துள்ள அம்போன் நகர் அருகே, வியாழக்கிழமை காலை 8.45 மணிக்கு (உள்ளூர் நேரம்) சக்தி வாய்ந்த நில நடுக்கம் ஏற்பட்டது.
ரிக்டர் அளவுகோலில் இந்த நில நடுக்கம் 6.5 அலகுகளாகப் பதிவானது.
இந்த நிலநடுக் கத்தால் பல வீடுகள் இடிந்து விழுந்தன; பல்வேறு இடங் களில் நிலச்சரிவுகள் ஏற்பட் டன.
இந்த சம்பவங்களில் 20 பேர் உயிரிழந்தனர்.
கட்டட இடிபாடுகளில் சிக்கியும், நிலச்சரிவில் புதை யுண்டும் அவர்கள் உயிரிழந் தனர்.
அவர்களில் ஒரு பெண், சுனாமி ஏற்படலாம் என்ற பயத்தில் உயர்வான பகுதியை நோக்கி இரு சக்கர வாகனத் தில் வேகமாகச் சென்றபோது தவறி விழுந்து உயிரிழந்தார்.
இதுதவிர நிலநடுக்கம் காரண மாக 100 பேர் காயமடைந்த னர்; 2,000 பேர் பாதுகாப்பான பகுதிகளுக்கு அப்புறப்படுத் தப்பட்டனர் என்று அதிகாரி கள் தெரிவித்தனர்.
4 லட்சம் பேர் வசிக்கும் அம்போன் நகரமும், அத னைச் சுற்றியுள்ள பகுதிகளும் நிலநடுக்கத்தால் பாதிக்கப் பட்டதாக தகவல்கள் தெரி விக்கின்றன.
நிலநடுக்கத்தால் அந்த நகர மருத்துவமனை குலுங்கியதையடுத்து, நோயா ளிகளும் மற்றவர்களும் அங் கிருந்து அவசரமாக வெளி யேறினர்.
அதையடுத்து, தற் காலிக முகாம் அமைத்து அதில் நோயாளிகள் தங்க வைக்கப்பட்டுள்ளனர் என்று தகவல்கள் தெரிவிக்கின்றன.
இந்தோனேசியாவில் கடந்த ஆண்டு ஏற்பட்ட 7.5 ரிக்டர் அளவு கொண்ட நிலநடுக்கம் காரணமாக 4,300 பேர் உயிரி ழந்தது நினைவுகூரத்தக்கது.
காஞ்சீபுரம் ஏடிஎம்மில் கொள்ளை முயற்சி நடந்துள்ளது.
போலீசாரை பார்த்ததும் மோட்டார் சைக்கிளில் வந்த 3 பேர் கொண்ட மர்ம கும்பல் தப்பி ஓடியது.
காஞ்சீபுரம் வேளிங்க பட்டறை பகுதியில் ஸ்டேட் பேங்க் ஆப் இந்தியா ஏடிஎம் உள்ளது.
இன்று அதிகாலை 3 மணியளவில் ஒரு மோட்டார் சைக்கிளில் வந்த 3 மர்ம நபர்கள் ஏடிஎம் முன்பு வண்டியை நிறுத்தினர் பிறகு அந்த ஏடிஎம் வாசலில் இருந்த கேமராவை பார்த்தனர்.
பின்னர் அந்த கேமராவில் அவர்கள் கொண்டு வந்த ஸ்பிரே அடித்தனர்.
அப்போது காஞ்சீபுரம் தாலுகா போலீஸ் இன்ஸ்பெக்டர் பாஸ்கர், சப்-இன்ஸ்பெக்டர் செல்லப்பிள்ளை மற்றும் போலீசார் அந்த வழியாக இரவு ரோந்து பணிக்கு வந்து கொண்டிருந்தனர்.
போலீஸ் ஹாரன் சத்தத்தை கேட்டதும் மோட்டார் சைக்கிளில் வந்த 3 பேர் வண்டியை வேகமாக எடுத்துக் கொண்டு தப்பி சென்றனர்.
ஆனால் இன்ஸ்பெக்டர் பாஸ்கர் அவர்களை சிறிது நேரம் துரத்தினார்.
ஆனால் அவர் ஒரு சந்தில் நுழைந்து தப்பிச் சென்று விட்டனர்.
இதுகுறித்து காஞ்சீபுரம் தாலுகா போலீசார் வழக்குப்பதிவு செய்து ஏடிஎம்மில் கொள்ளை முயற்சியில் ஈடுபட்ட மர்ம நபர்களை வலைவீசி தேடி வருகின்றனர்.
போலீசார் ரோந்து பணியில் அங்கு வந்ததால், ஏடிஎம்மில் இருந்த லட்சக்கணக்கான பணம் தப்பியது.
ஐ. நா. சபையில் தமிழின் பெருமைகளை எடுத்துக்கூறும் வகையில் பிரதமர் மோடி பேசியதற்காக அவரை தமிழர்கள் பாராட்ட வேண்டும் என அமைச்சர் செல்லூர் ராஜூ தெரிவித்துள்ளார்.
கூட்டுறவுத்துறை அமைச்சர் செல்லூர் ராஜூவை பொறுத்தவரை தாம் பங்கேற்கும் அதிமுக கூட்டங்களில் கலகலப்பாக பேசி அங்கிருக்கும் இறுக்கத்தை தளர்த்துவார்.
மேலும், செய்தியாளர்களை சந்தித்தாலும் தனது பேட்டியை தலைப்புச் செய்தியாக வரும் படி அதிரடி கருத்துக்களை கூறி அசத்துவார்.
இந்நிலையில், அமெரிக்காவில் நடைபெற்ற ஐ. நா. சபைக் கூட்டத்தில் பிரதமர் மோடி "யாதும் ஊரே யாவரும் கேளீர்" என்ற புறநானுற்று வரிகளை மேற்கோள் காட்டி பேசியிருந்தார்.
இந்நிலையில், அதற்காக தமிழர்கள் பிரதமர் மோடிக்கு நன்றி தெரிவித்து பாராட்ட வேண்டும் என்றும், அது நமது கடமை எனவும் இன்று தெரிவித்திருக்கிறார்.
மேலும், ஐ. நா. சபையில் உலகத் தலைவர்கள் மத்தியில் பிரதமர் மோடி தமிழை பெருமைப்படுத்தியுள்ளதாக கூறியிருக்கிறார்.
மதுரை ஆரப்பாளையம் பேருந்து நிலையத்தில் புதிய பேருந்துகளை கொடியசைத்து தொடங்கி வைத்த அவர் செய்தியாளர்களிடம் இதனைத் தெரிவித்தார்.
அமைச்சர் செல்லூர் ராஜூவின் பேட்டி பாஜகவினரையே கூச்சமடைய வைத்துள்ளது.
இதனிடையே தமிழகத்தில் சட்டத்தின் ஆட்சி நடைபெற்று வருவதாகவும், அதற்கு உதாரணமே சுபஸ்ரீ உயிரிழப்புக்கு காரணமான அதிமுக முன்னாள் கவுன்சிலர் ஜெயகோபால் மீதான கைது நடவடிக்கை என்றும் கூறினார்.
யார் தவறு செய்தாலும் அதிமுக அரசு அதை வேடிக்கை பார்க்காது என்றும், தயவு தாட்சன்யமின்றி நடவடிக்கை எடுக்கப்படும் எனவும் அவர் உறுதியளித்தார்.
சென்னை உயர் நீதிமன்றத் தலைமை நீதிபதியாக இருந்தவர் தஹில் ரமானி.
அவரை தலைமை நீதிபதியாக நியமித்து ஒருவருடம் ஆன நிலையில், சென்னைக்கு வேறு தலைமை நீதிபதியை நியமிக்க கொலீஜியம் குழு மத்திய அரசுக்கு பரிந்துரை செய்தது.
அதன்படி, மேகாலயா உயர் நீதிமன்ற தலைமை நீதிபதியாக தஹில் ரமணியை நியமிக்க முடிவு செய்யப்பட்டது.
இந்த இட மாற்றத்தை நீதிபதி தஹில் ரமானி ஏற்க மறுத்து, கொலீஜியத்துக்கு கோரிக்கை வைத்தார்.
ஆனால், அவரது கோரிக்கை நிராகரிக்கப்பட்டது.
இதையடுத்து, அவர் ராஜினாமா கடிதம் கொடுத்தார்.
இந்த நிலையில், தஹில் ரமானி இடமாற்றம் செய்யப்பட்டதை எதிர்த்து வழக்கு தொடரப்பட்டது.
இதனிடையே, தஹில் ரமானியின் ராஜினாமா கடிதம் ஏற்கப்பட்டதாக மத்திய அரசு அறிவித்தது.
வழக்கும் தள்ளுபடிசெய்யப்பட்டது.
இந்நிலையில், தஹில் ரமானிக்கு சென்னை உயர் நீதிமன்ற வழக்கறிஞர்கள் சங்கங்கள் சார்பில் பிரிவு உபசார நிகழ்ச்சி நடைபெற்றது.
28 பின்னலாடை நிறுவன தாக்குதல் தொடர்பாக இந்து முன்னணியின் வன்முறைப் போக்கைக் கண்டித்தும், காவல்துறை துரித நடவடிக்கை எடுக்க வலியுறுத் தியும் மதச்சார்பற்ற முற்போக்குக் கூட்டணி சார்பில் ஆர்ப்பாட்டம் நடந்தது.
கடந்த 5 ஆம் தேதியன்று திருப்பூர் அங்கேரிபாளையம் சாலையிலுள்ள பின்னலாடை நிறுவனத்திற்குள் இந்து முன்னணி என்ற அமைப்பினர் 60 க்கும் மேற்பட்டோர் அத்துமீறி நுழைந்து தாக்குதல் நடத்தினர்.
இதனால் அங் கிருந்த தொழிலாளர்கள் தாக்கப்பட்ட தோடு, நிறுவன உடமைகளும் சேதம டைந்தது.
இதுகுறித்து காவல்துறை சில ரையே செய்துள்ளது.
இச்சம்பவம் குறித்து தொழில் துறையினர், பல்வேறு அரசியல் கட்சியினர், இயக்கத்தினர் மற்றும் பொது மக்கள் தரப்பில் கடும் கண்டனம் எழுந்துள்ள நிலையில் திருப்பூர் மதச்சார்பற்ற முற்போக்குக் கூட்டணி கட்சிகள் சார்பில் இச்சம்பவத்தைக் கண்டித்து கடந்த 9 ஆம் தேதி கண்டன ஆர்ப்பாட்டம் அறிவிக்கப்பட்டிருந் தது.
அனுமதி மறுத்த நிலையில் மாவட்ட ஆட்சியர் மற்றும் திருப்பூர் மாநகர காவல் ஆணையர் ஆகியோ ரிடம் புகார் மனு அளிக்கப்பட்டது.
அதனை பின்னிட்டு நடைபெற்ற ஆலோசனைக் கூட்டத்தில் செப் டம்பர் 17 ஆம் தேதியன்று மதச்சார்பற்ற முற்போக்கு கூட்டணி சார்பில் மீண்டும் ஆர்ப்பாட்டம் அறிவிக்கப் பட்டது.
இந்த ஆர்ப்பாட்டத்திற்கும் காவல் துறை அனுமதி மறுத்ததால் தடையை மீறி கடந்த 17 ஆம் தேதி காலை 11 மணியளவில் திருப்பூர் மாநகராட்சி எதிரில் "இந்து முன்னணியின் வன்முறைப் போக்கைக் கண்டித்தும்-காவல்துறை துரித நடவடிக்கை எடுக்க வலியுறுத்தியும்" கண்டன ஆர்ப் பாட்டம் துவங்கி நடைபெற்றது.
ஆர்ப்பாட்டத்திற்கு திருப்பூர் வடக்கு மாவட்ட திமுக செயலாளர் க. செல்வராஜ் தலைமை தாங்கினார்.
சிபிஅய் (எம்) மாநிலக்குழு உறுப்பினர் கே. காமராஜ், திருப்பூர் மாவட்ட சிபிஅய் (எம்) செயலாளர் செ. முத்துக்கண்ணன், திருப்பூர் மாவட்ட சிபிஅய் செயலாளர் மு. ரவி, காங்கிரஸ் கட்சியைச் சார்ந்த ராமசாமி, மதிமுக சம்பத் உள்ளிட்ட அனைத்துக்கட்சி நிர்வாகிகள் ஆர்ப்பாட்டத்தில் பங்கேற்றிருந்தனர்.
ஆர்ப்பாட்டத்தின் இடையில் காவல்துறையினர் ஆர்ப்பாட்டம் நடத்த அனுமதி இல்லை என்று குறுக் கிட்டனர்.
அப்போது மதச்சார்பற்ற முற்போக்குக் கூட்டணி கட்சியினர் தெரிவித்ததாவது; திருப்பூரில் கடந்த 5 ஆம் தேதியன்று இந்து முன்னணி என்ற அமைப்பினர் பின்னலாடை நிறுவனத்தை தாக்கி கலவரம் செய்தனர்.
இச்சம்பவத்தைக் கண்டித்து ஜனநாயக ரீதியில் ஆர்ப் பாட்டம் நடத்த நாங்கள் முறையாக அனுமதி கேட்டோம், காவல்துறை அனுமதியளிக்கவில்லை, இதுகுறித்து நாங்கள் ஆட்சியரிடமும்,காவல் ஆணையரிடமும் புகார் மனு அளித் தோம், அதன் பின்னும் ஆர்ப்பாட் டத்திற்கு காவல்துறை அனுமதி மறுத்ததால் கோரிக்கையின் முக்கியத்துவம் கருதி ஜனநாயக ரீதியில் அறவழியில் தற்போது ஆர்ப்பாட்டம் தடையை மீறி நடைபெற்றுக் கொண்டிருக்கிறது.
மேலும் பின்னலாடை நிறுவனம் தாக்கப்பட்ட சம்பவத்தில் சிலரையே காவல்துறை கைது செய்துள்ளது.
இன்னும் இச் சம்பவத்தில் தொடர்புடைய இந்து முன்னணி ரவுடிகளை கைது செய்வதில் காவல்துறை துரித நடவடிக்கைகள் மேற்கொள்ளவேண்டும் என்று தெரிவித்தனர்.
ஆர்ப்பாட்டத்தில் பெருந்திரளாக 500க்கும் மேற்பட்டவர்கள் குறிப்பாக பெண்கள் அதிக அளவில் பங்கேற்று வன்முறைக்கு எதிராக குரலெழுப்பினர் இதனால் தடைமீறி ஆர்ப்பாட்டம் நடத்தியவர்களை காவல்துறை கைது செய்யாமல் பின்வாங்கியது.
இந்து முன்னணி என்ற அமைப்பால் திருப்பூரில் பின்னலாடை நிறுவனம் தாக்கப்பட்டதற்கும், பல்வேறு வடிவங்களில் இந்து முன்னணி என்ற அமைப்பு ஏற்படுத்தி வரும் மத-வன்முறைகளுக்கும் ஆர்ப்பாட்டத்தில் கடும் கண்டனம் தெரிவித்து ஒலி முழக்கங்கள் எழுப்பப்பட்டது.
ஜனநாயக ரீதியில் கட்டுப்பாட் டோடு மதச்சார்பற்ற முற்போக்குக் கூட்டணியினர் நடத்திய ஆர்ப் பாட்டம் திருப்பூர் மக்களிடையே வன்முறைக்கு எதிரான விழிப்புணர் வைத் தோற்றுவித்தது என்றால் அது மிகையில்லை!
ரெயிலில் ஓசி பயணம் செய்தவர்களிடம் ரூ.100 கோடி அபராதம் வசூல் செய்யப்பட்டுள்ளது.
ரெயிலில் பயணச்சீட்டு இல்லாமல் பயணிப்போரிடம் ரெயில்வே போலீசார் வழக்கு பதிவு செய்து அபராதம் விதிப்பர்.
அந்த வகையில் கடந்த ஆண்டைவிட இந்த ஆண்டில் பயணச்சீட்டு இல்லாமல் பயணிப்போரின் எண்ணிக்கை அதிகரித்துள்ளது.
கடந்த 2018 ல் ஏப்ரல் முதல் செப்டம்பர் வரையிலான மாதங்களில் "ஓசி" பயணம் செய்ததாக 17.42 லட்சம் வழக்குகளை பதிவு செய்து, அவர்களிடம் இருந்து மொத்தம் ரூ.87.98 கோடி அபராதம் வசூல் செய்ததாகவும், நடப்பு ஆண்டில் ஏப்ரல் முதல் செப்டம்பர் வரை 19.15 லட்சம் வழக்குகள் பதிவு செய்து ரூ.100.29 கோடி அபராதம் வசூல் செய்ததாகவும், மத்திய ரெயில்வேயின் செய்திக்குறிப்பில் தெரிவிக்கப்பட்டுள்ளது.
மருத்துவ சேவையில் சிறப்பான பணிக்கு நாமக்கல், திருவள்ளூர் மாவட்டத்திற்கு மத்திய அரசு விருதுகள் வழங்கியதை முதலமைச்சர் எடப்பாடி பழனிசாமியிடம் கலெக்டர்கள் காண்பித்து வாழ்த்து பெற்றார்கள்.
முதலமைச்சர் எடப்பாடி பழனிசாமியிடம் நேற்று (26-ந் தேதி) தலைமைச் செயலகத்தில், மத்திய அரசின் மகளிர் மற்றும் குழந்தைகள் மேம்பாட்டு அமைச்சகத்தின் சார்பில் 6.9.2019 அன்று புதுடெல்லியில் நடைபெற்ற விழாவில், "பெண் குழந்தைகளை காப்போம், பெண் குழந்தைகளுக்கு கற்பிப்போம்" திட்டத்தின் கீழ் தொடர்ந்து நான்கு ஆண்டுகளாக பிறப்பு பாலின விகிதம் அதிகரிக்கும் வகையில் இத்திட்டத்தை சிறப்பாக செயல்படுத்தி வருவதற்காக நாமக்கல் மாவட்டத்திற்கு வழங்கப்பட்ட சிறந்த மாவட்டத்திற்கான விருதினை நாமக்கல் மாவட்ட கலெக்டர் எம். ஆசியா மரியமும், இத்திட்டம் குறித்து மக்களிடையே சிறப்பான முறையில் விழிப்புணர்வு ஏற்படுத்தியமைக்காக திருவள்ளூர் மாவட்டத்திற்கு வழங்கப்பட்ட சிறந்த மாவட்டத்திற்கான விருதினை திருவள்ளூர் மாவட்ட கலெக்டர் மகேஸ்வரி ரவிகுமாரும் காண்பித்து வாழ்த்து பெற்றார்கள்.
இந்த நிகழ்வின்போது, சமூகநலம் மற்றும் சத்துணவுத் திட்டத் துறை அமைச்சர் டாக்டர் வி. சரோஜா, தலைமைச் செயலாளர் க.சண்முகம், சமூகநலம் மற்றும் சத்துணவுத் திட்டத் துறை செயலாளர் எஸ். மதுமதி, சமூகநல ஆணையர் த.ஆபிரகாம் ஆகியோர் உடனிருந்தனர்.
"நான் செய்தால் மக்களும் செய்ய முன்வருவார்கள்!" இம்முயற்சி குறித்துப் பேசும் ராம்சிங், "அதிகளவில் காய்கறிகளை வாங்கிச் செல்வதன் சிரமங்களையும், போக்குவரத்து நெரிசல்கள், சுற்றுச்சூழல் மாசுபாடு எனப் பல்வேறு செயல்பாடுகளால் மக்களிடம் விரக்தியைக் காணமுடிந்தது.
பலரும் இதுகுறித்து புகார் அளித்த நிலையில் அதற்கான மாற்றுவழியை அவர்கள் யோசிப்பதாகவோ, இதற்கான தீர்வு தங்களிடமே இருக்கிறது என்பதையும் அவர்கள் உணர்ந்ததாகத் தோன்றவில்லை.
இதற்குச் சரியான தீர்வு, நான் நம்புவதை நான் செய்தால்தான் மக்களும் பின்பற்ற முன்வருவார்கள் என்பதுதான்.
அதனால் நானும் என் மனைவியும் வாரம் ஒருமுறை 10 கி. மீ. தூரம் நடந்தே சென்று காய்கறிகள் வாங்கி வருகிறோம்.
ஆறுமாதங்களாகத் தொடர்ந்து சென்றதால் தற்போது அது, பழக்கமாகிவிட்டது.
தற்போது நான் மனதளவில் மிகத் திருப்தி அடைந்துள்ளேன்" என்றவர்,
"ஏராளமான காய்கறிகளைச் சுமந்துகொண்டு நடப்பது கடினம் என்று பலரும் சொன்னார்கள். பிளாஸ்டிக் அச்சுறுத்தலை எதிர்த்துப் போராட மூங்கில் கூடை கொண்டுசெல்ல அவர்களுக்குப் பரிந்துரைத்தேன்.
ஆனால், அவர்கள் அதைக் கேட்டுச் சிரித்தார்கள்.
எனவே, நானும் என் மனைவியும் மூங்கில் கூடையைச் சுமந்து சந்தைக்குச் சென்றோம்.
அது பல வழிகளில் மிகவும் உதவியாக இருக்கும் என்று அப்போதுதான் நானே தெரிந்துகொண்டேன்.
இந்த நாள்களில் பல இளைஞர்கள் ஆரோக்கியமான உடல்நலத்துடன் இல்லை.
அவர்கள் நடக்கத் தொடங்கி தங்கள் உணவைக் கட்டுப்படுத்த வேண்டும் என்று நினைக்கிறேன்.
நவீனமயமாக்கப்பட்ட உலகில் ஏற்படும் புதுப்புது சவால்களுக்குப் பாரம்பர்ய முறைதான் சிறந்த தீர்வுகளை அளிக்க முடியும் என்பதை ஆழமாக நம்புபவன் நான்.
ஒருவர் பாரம்பர்ய வழிமுறைகளைக் கையாளும் பட்சத்தில் முழு ஆரோக்கியத்துடன் திகழ முடியும்" என உற்சாகம் பொங்கக் கூறுகிறார் ராம் சிங் ஐ. ஏ. எஸ்.
உலக அளவில் உயிரிழப்புக்கான முக்கிய காரணிகளில் மாரடைப்பு உள்ளிட்ட இதய நோய்கள் முதலிடத்தில் உள்ளன என்று இதய அறுவை சிகிச்சை நிபுணர் மருத்துவர் ஜி. செங்கோட்டுவேலு தெரிவித்தார்.
உலக இதயம் தினம் ஆண்டு தோறும் செப்டம்பர் 29ஆம் தேதி கடைபிடிக்கப்படுகிறது.
இதை முன் னிட்டு டாக்டர் ஜி. எஸ். ஹார்ட் ஃபவுண்டேஷன் சார்பில் இதயத்தால் இணைவோம் - இதயம் காப்போம் என்ற விழிப்புணர்வு நிகழ்ச்சி சென்னை தியாகராயர் நகரில் 27.9.2019 அன்று நடைபெற்றது.
அப்போலோ மருத்துவமனை உயர் ஆலோசகர் மற்றும் இண்டர்வென்ஷனல் இதய சிகிச்சை நிபுணர் மருத்துவர் ஜி. செங்கோட்டுவேலு நிகழ்ச்சிக்கு தலைமை தாங்கினார்.
சிறப்பு விருந்தினராகக் கலந்து கொண்ட திரைப்படக்கலைஞர் சிவக் குமார் தலை மையில் மருத்துவர்கள் உள்ளிட்ட அனைவரும் இதயம் காப்பவர்கள் - இதய நாயகர்கள் என்ற உறுதி மொழியை ஏற்றனர்.
தொடர்ந்து, ஆரோக்கியமாக வாழ்வது குறித்து சிவக் குமார் உரையாற்றினார்.
மருத்துவமனைத் தலைவர் மருத்துவர் ஏ. முருகநாதன் பெற்றுக் கொண்டார்.
இந்நிகழ்ச்சியில் மருத்துவ நிபுணர் ஜி. செங் கோட்டுவேலு பேசிய தாவது:
உலக அளவில் உயிரிழப்புக்கு முக்கிய காரணிகளில் முதலிடத்தில் மாரடைப்பு உள்ளிட்ட இதயம் நோய்கள் உள்ளன.
இந்தியாவில் இதய நோய்கள் அதிகரித் துக் கொண்டே இருக்கின்றன.
இளைஞர்களும் மாரடைப்பால் பாதிக்கப்படுகின்றனர்.
நாம் விழிப்புணர்வுடன் இருந்து உடலை பாதுகாப்பாக வைத்துக் கொண் டால், இதய நோய்களை 80 சத வீதம் தடுக்க முடியும்.
அம்மா, அப்பா, தாத்தா, பாட்டிக்கு இதய நோய்கள் இருந்தால் நமக்கும் இதய நோய்கள் வருவதற்கு வாய்ப்புள்ளது.
நாம் வாழ்க்கை முறையை சரி யாகக் கொண்டு சென்றால், இதய நோய்களை ஓரளவு வராமல் தடுக்க முடியும்.
தற்போதுள்ள நவீன மருத்துவத்தில் யாருக்கு மாரடைப்பு வரும் என்பதை முன் கூட்டியே கணிக்க முடியும்.
ஆரம்பத்திலேயே கண்டு பிடிக்கப் பட்டால், மாரடைப்பு வருவதைத் தடுக்கலாம்.
மீறி மாரடைப்பு வந்தாலும் விரைவாகக் குணப்படுத்தவும் முடியும்.
இவ்வாறு அவர் தெரிவித்தார்.
ஊழல் வழக்கில் தண்டனை பெற்ற சிக்கிம் முதல்வர் பிரேம்சிங்கின் தகுதி நீக்க காலத்தை 6 ஆண்டுகளில் இருந்து ஓராண்டு ஒரு மாதம் என குறைத்திருக்கிறது தேர்தல் ஆணையம்.
இதனால் தமாங் இடைத்தேர்தலில் போட்டியிடுவதில் இருந்த முட்டுக்கட்டை நீக்கப்பட்டுள்ளது.
லோக்சபா தேர்தலுடன் சிக்கிம் சட்டசபை தேர்தல் நடைபெற்றது.
இத்தேர்தலில் சிக்கிம் கிரந்திகாரி மோர்ச்சா அமோக வெற்றி பெற்றது.
அக்கட்சியின் தலைவர் பிரேம்சிங் தமாங் மாநில முதல்வராக பொறுப்பேற்றார்.
ஆனால் ஊழல் வழக்கு ஒன்றில் 2016-ம் ஆண்டு தமாங்குக்கு கீழ்நீதிமன்றம் சிறை தண்டனை விதித்தது.
இதை உச்சநீதிமன்றமும் உறுதி செய்ததால் அவர் சிறைவாசம் அனுபவிக்க நேரிட்டது.
ஊழல் வழக்கில் சிறை தண்டனனை அனுபவித்த ஒருவர் 6 ஆண்டுகாலம் தேர்தலில் போட்டியிட முடியாது என்பதால் தமாங் பதவியேற்கும், போதே சர்ச்சை வெடித்தது.
இந்நிலையில் சிக்கிமில் சட்டசபை இடைத்தேர்தலில் தமாங் போட்டியிடுகிறார்.
பாஜக ஆதரவுடன் தமாங் சிக்கிமில் ஆட்சி நடத்தி வருகிறார்.
இதனிடையே பல்வேறு சட்டப் பிரிவுகளை சுட்டிக்காட்டி தமக்கு தேர்தலில் போட்டியிட விதிக்கப்பட்ட 6 ஆண்டுகால தடையை நீக்கக் கோரி தேர்தல் ஆணையத்துக்கு கடிதம் ஒன்றை தமாங் அனுப்பியிருந்தார்.
இக்கடிதத்தை பரிசீலித்த தேர்தல் ஆணையம் தமாங்குக்கான தடை காலத்தை ஓராண்டு ஒரு மாதம் என குறைப்பதாக அறிவித்திருக்கிறது.
இதன் மூலம் சட்டசபை இடைத்தேர்தலில் தமாங் போட்டியிட தடை இல்லை.
தமாங்குக்கு தரப்பட்ட சலுகையைப் பயன்படுத்தி தமிழகம் உள்ளிட்ட பிற மாநிலங்களில் தமது அரசியலை பாஜக இனி ஆடத் தொடங்கலாம்.
பாஜகவின் விருப்பத்தை முழு வீச்சில் தேர்தல் ஆணையமும் நிறைவேற்றுகிற அறிக்கைகளும் வெளியாகலாம்.
நீட் தேர்வில் ஆள் மாறாட்டம் செய்த வழக்கில் மாணவர் உதித் சூர்யாவின் தந்தையான அரசு மருத்துவர் வெங்கடேசன் சஸ்பெண்ட் செய்யப்பட்டுள்ளார்.
மேலும் ஆள் மாறாட்ட விவகாரத்தில் இடைத்தரகராக செயல்பட்ட ஜோசப் என்பவர் கேரளாவில் கைது செய்யப்பட்டுள்ளார்.
தேனி அரசு மருத்துவ கல்லூரியில் சேர்ந்த மாணவர் உதித் சூர்யா நீட் தேர்வில் ஆள்மாறாட்டம் செய்ததாக கண்டுபிடிக்கப்பட்டது.
இதையடுத்து உதித் சூர்யா மற்றும் அவரது குடும்பத்தினர் மீது போலீசார் வழக்குப் பதிவு செய்தனர்.
ஆனால் உதித் சூர்யாவும் அவரது குடும்பத்தினரும் தப்பி ஓடி தலைமறைவாகினர்.
மேலும் முன்ஜாமீன் கோரி உதித் சூர்யா நீதிமன்றத்தில் மனுத்தாக்கல் செய்திருந்தார்.
இந்நிலையில் திருப்பதியில் குடும்பத்துடன் பதுங்கி இருந்த உதித் சூர்யாவை தமிழக போலீசார் கைது செய்தனர்.
உதித் சூர்யா குடும்பத்தினர் கூண்டோடு கைது செய்யப்பட்டு தேனிக்கு அழைத்துவரப்பட்டு பல மணிநேரம் விசாரணை நடத்தப்பட்டது.
இந்த விசாரணையின் போது, மகனை மருத்துவராக்க ஆள் மாறாட்டம் செய்ததாக உதித் சூர்யாவின் தந்தை டாக்டர் வெங்கடேசன் ஒப்புக் கொண்டார்.
போலீசாரிடம் வெங்கடேசன் ஒப்புதல் வாக்குமூலம் அளித்ததைத் தொடர்ந்து அனைவரும் நீதிமன்றத்தில் ஆஜர்படுத்தப்பட்டு சிறையில் அடைக்கப்பட்டனர்.
உதித் சூர்யாவின் தந்தை சென்னை ஸ்டான்லி மருத்துவமனையில் அரசு மருத்துவராக பணிபுரிந்தார்.
அவர் தற்போது கைது செய்யப்பட்டு சிறையில் அடைக்கப்பட்டுள்ளதால் தமிழக அரசு வெங்கடேசனை சஸ்பெண்ட் செய்துள்ளது.
மேலும் வெங்கடேசன் கொடுத்த ஒப்புதல் வாக்குமூலத்தின் அடிப்படையில் இடைத்தரகர் ஜோசப் என்பவர் கேரளாவில் கைது செய்யப்பட்டுள்ளார்.
அவர் விசாரணைக்காக தமிழகம் கொண்டுவரப்பட உள்ளார்.
நீட் தேர்வில் ஆள் மாறாட்டம் செய்த வழக்கில் மாணவர் உதித் சூர்யாவின் தந்தையான சென்னை ஸ்டான்லி அரசு மருத்துவமனை மருத்துவர் வெங்கடேசன் சஸ்பெண்ட் செய்யப்பட்டுள்ளார்.
இதனிடையே திருவனந்தபுரத்தில் இடைத்தரகர் ஜோசப் நடத்தி வந்த நீட் தேர்வு பயிற்சி மையத்தில் சிபிசிஐடி போலீசார் இன்று விசாரணை நடத்தினர்.
நீட் பயிற்சி மையம் என்ற பெயரில் மிகப் பெரிய அளவில் ஆள் மாறாட்ட மோசடிகளை ஜோசப் செய்து வந்ததாக கூறப்படுகிறது.
அதனால்தான் ஜோசப்பை உதித் சூர்யாவின் தந்தை டாக்டர் வெங்கடேசன் எளிதாக அணுகியிருக்கிறார்.
ஜோசப்பின் பயிற்சி மையத்தில் உள்ள ஆவணங்களையும் ஆய்வு செய்து வருகின்றனர் சிபிசிஐடி போலீசார்.
தமிழகத்தில் காலியாக உள்ள நாங்குநேரி, விக்கிரவாண்டி ஆகிய தொகுதிகளுக்கு அடுத்த மாதம் (அக்டோபர்) 21-ந் தேதி இடைத்தேர்தல் நடைபெற இருக்கிறது.
விக்கிரவாண்டி தொகுதியில் தி. மு. க. போட்டியிடுகிறது. நாங்குநேரி தொகுதியை கூட்டணி கட்சியான காங்கிரசுக்கு வழங்கப்பட்டுள்ளது.
நேற்று இரவு அகில இந்திய காங்கிரஸ் கட்சியின் பொதுச் செயலாளரும், தமிழக பொறுப்பாளருமான முகுல் வாஸ்னிக் நாங்குநேரி தொகுதியில் போட்டியிடும் காங்கிரஸ் வேட்பாளர் பெயரை அறிவித்தார்.
காஞ்சீபுரம் வடக்கு மாவட்ட தலைவர் ரூபி மனோகரன் (வயது 60) வேட்பாளராக அறிவிக்கப்பட்டுள்ளார்.
ரூபி மனோகரனின் சொந்த ஊர் கன்னியாகுமரி மாவட்டம் மார்த்தாண்டம் அருகேயுள்ள மாராயபுரம் ஆகும்.
15 ஆண்டுகள் இந்திய விமான படையில் பணிபுரிந்த இவர், அதன் பிறகு சென்னையில் கட்டுமான நிறுவனத்தை நடத்தி வருகிறார்.
பெரியாரின் 141 ஆவது பிறந்த நாளை முன்னிட்டு, சிறப்பு நிகழ்ச்சியாக 535 மலேசிய அரசு தமிழ் பள்ளிகளுக்கு எழுத்து சீர்திருத்தம் நூல் அன்பளிப்பாக வழங்கப்பட்டது.
புக்கிட்பொருந்துங் மற்றும் மெந்தகாப் தோட்ட அரசு தமிழ்ப்பள்ளிகளில் பெரியாரின் எழுத்து சீர்திருத்தம் என்ற நூல் அறிமுகம் செய்யப்பட்டது.
மற்றும் இந்த நூல் மலேசியாவில் இயங்கும் 535 தமிழ்ப்பள்ளிகளுக்கு கட்டம் கட்டமாக அனுப்பி வைக்கப்படும்.
முதல் கட்டமாக பகாங் மாநிலம் மற்றும் சிலாங்கூர் மாநிலத்தில் செயல்படும் 150 தமிழ்ப்பள்ளிகளுக்கு இந்த நூல் கள் அனுப்பி வைக்கப்பட்டன.
இந்தப் பள்ளிகளில் சுமார் 50 ஆயிரத்துக்கு அதிகமான மாண வர்கள் பயில்கிறார்கள்.
மற்றும் 7 ஆயிரத்திற்கு அதிகமான ஆசிரி யர்கள் பணிபுரிகிறார்கள் என்பது குறிப்பிடத்தக்கதாகும்.
இந்த நூலின் வழி இங்கு பயிலும் மாண வர்களும் ஆசிரியர்களும் தமிழ் மொழிக்கு பெரியார் செய்த தொண்டினை தெரிந்து கொள்ள சிறந்த வாய்ப்பாக இது அமைந் துள்ளது.
டாக்டர் கி. வீரமணி அவர்களின் பதிப்புரையை இந்த அறிமுக விழாவின் போது விளக்கி மு. கோவிந்தசாமி அவர்கள் உரையாற்றினார்.
இந்த நிகழ்ச்சியின் போது சின்னையா அவர்களுக்கு பெரியார் பெருந்தொண்டர் விருது வழங்கி சிறப்பிக்கப்பட்டது.
கவிஞரும் தமிழ் பள்ளி முன்னாள் தலைமை ஆசிரியருமான பெரியார் பெருந்தொண்டர் கு. க. இராமன் பெரியாரைப் பற்றி கவிதை வாசித்தார்.
தைப்பிங்கை சேர்ந்த கவிஞர் சண்முகம் அவர்களுக்கு பகுத்தறிவு பாவலர் என்ற விருதும் வழங்கப்பட்டது என்பது குறிப்பிடத்தக்கது.
பகத்சிங்கிற்கு முன்னும் பின்னும் புரட்சி இயக்கங்கள் இருக்கின்றன.
ஆனாலும் பகத்சிங்கும் அவரது தோழர்களும் புரட்சிகர இயக்கங்களுக்கும் அதன்மூலம் இந்திய அரசியலுக்கும் ஒரு புதிய பரிணாமத்தையும், தெளிவான சித்தாந்தத்தையும் வழங்கியுள்ளனர் என்பது வெறும் பாராட்டுரை இல்லை.
புரட்சிக்காரர்கள் வெறும் மூடர்கள் என்றும், மனித உயிர்களைப் பற்றி கவலைப்படாத கல்நெஞ்சினர் என்றும் மக்கள் மத்தியில் ஒரு கருத்து நிலவுவதை நாம் இன்றும் பார்க்கலாம்.
பகத்சிங் காலகட்டம் அவர்களின் மனிதாபிமானத்தையும் தெளிந்த சிந்தனையையும் திறனையும் நமக்கு உணர்த்துகிறது.
1929 ஏப்ரல், சட்டசபைக் குண்டு வீச்சு நிகழ்ச்சிக்கு பிறகே, இந்தியாவில் பகத்சிங் பெயர் பரவலாயிற்று.
தமிழ்நாட்டிலோ இன்னும் சற்று தள்ளி 1930இல் தான் பொதுமக்களுக்கு அறிமுகமானார்.
ஆனால் அறிமுகமாகி ஒரே வருடத்திற்குள் அவருடைய புகழ் தமிழகத்தின் எல்லா மூலை முடுக்குகளிலும் கூட மிக வேகமாய் பரவிவிட்டது.
இது வரலாற்றிலேயே மிக வியப்பான செய்தி, காந்தியார் உட்பட, வடநாட்டில் பிறந்த எந்தத் தலைவரின் பெயரும், இவ்வளவு குறுகிய காலத்தில் தமிழ்நாட்டில் பரவியதில்லை.
அதற்குக் காரணம் தந்தை பெரியார் அவர்கள் தான்.
பகத்சிங் கொல்லப்பட்ட மறுவாரமே குடியரசு வார இதழில் பகத்சிங் என்று தலைப்பிட்டு ஒரு தலையங்கம் வெளியாயிற்று.
அந்த தலையங்கம் பகத்சிங்கின் பண்பு நலன்கள் பலவற்றை பாராட்டுவதோடு அன்றைய அரசியல் சூழ்நிலை பற்றியும் சில கருத்துக்களை முன்வைத்தது.
அத்தலையங்கத்தில் இருந்து சில பகுதிகள்:-
"உண்மையிலேயே பகத்சிங் அவர்கள் தனது கொள்கைகள் முழுவதையும் சரி என்று மனபூர்த்தியாய் நிச்சயித்துக் கொண்டு அதை நிறைவேற்ற அவர் நடந்து கொண்ட மாதிரிகள் தான் சரியான மார்க்கம் என்றும் அவர் முடிவு செய்துகொண்டு இருப்பாரேயானால் கண்டிப்பாக அவர் நடந்து கொண்டபடியேதான் நடந்து இருக்க வேண்டியதென்று நாம் சொல்வதோடு அந்தப்படி அவர் நடக்காமல் இருந்திருந்தால் அவர் யோக்கியமான மனிதரென்று சொல்ல முடியாது என்றும் சொல்லுவோம்.
ஆதலால் இப்போது நாம் அவரை ஓர் உண்மையான மனிதர் என்றும் சொல்லுவோம்.
இந்தியாவிற்கு பகத்சிங் கொள்கைதான் உண்மையில் வேண்டியது என்பது நமது பலமான அபிப்பிராயமாகும்.
திரு. பகத்சிங் தூக்கிலிடப்பட்டு உயிர்துறந்திருந் திருக்காவிட்டால் இந்த வெற்றி இவ்வளவு பிரபலத்தால் ஏற்படுவதற்கு ஆதாரமே இருந்திருக்காது.
அன்றியும் பகத்சிங்கை தூக்கிலிடாமல் இருந்திருந்தால் காந்தியத்திற்கும் இன்னமும் ஆக்கமும் ஏற்பட்டிருக்கும் என்பது சொல்வோம்.
சும்மா தானாகவோ நோய் கொண்டு அவஸ்த்தைப் பட்டு செத்து சாம்பலாகி இருக்கவேண்டிய பகத்சிங்குக்கு இந்திய மக்களுக்கு ஏன் உலக மக்களுக்கு உண்மையான சமத்துவமும், சாந்தியும் அளிக்கத்தக்க பாதையைக் காட்டுவதற்கு பயன்படத்தக்க தாய் தனது உயிரை விட நேர்ந்தது.
சாதாரணத்தால் வேறு யாரும் அடையமுடியாத பெரும்பேறு என்றே சொல்லி பகத்சிங்கை மனமார, வாயார, கையார பாராட்டுகின்றோம்!"
என்று குடியரசு இதழ் தலையங்கத்தில் தந்தை பெரியார் அவர்கள் குறிப்பிட்டுள்ளார்கள்.
இந்நிலையில், இந்தச் சம்பவம் நடைபெற்ற பள்ளியில் காவல் பணியிலிருந்த இருந்த டென்னிஸ் டர்னர் என்ற காவலர், பள்ளியில் அடம் பிடித்துக்கொண்டிருந்த சிறுமியை, ஆசிரியரை எட்டி உதைத்த காரணத்துக்காகக் கைது செய்திருக்கிறார்.
அதிலும், சிறுமியின் கையைப் பிளாஸ்டிக் டேக் கொண்டு பிணைத்து, போலீஸ் காரில், சிறார் காவல் நிலையம் (Juvenile Assessment Center) வரை அழைத்துச் சென்றிருக்கிறார், அங்கு குற்றவாளிகளுக்கு எடுப்பது போன்றே பெயர்ப்பலகை தாங்கி நிற்கும் சிறுமியின் புகைப்படமும் எடுக்கப்பட்டிருக்கிறது.
அவரது கைரேகை பிரதிகளும் எடுக்கப்பட்டுள்ளன.
பின்னர் இத்தகவல், சிறுமியின் குடும்பத்தினருக்குத் தெரிவிக்கப்பட்டு அவரது குடும்பத்தினரிடம் அவர் ஒப்படைக்கப்பட்டுள்ளார்.
மற்றொரு குழந்தையைக் காவல் நிலையத்துக்கு அவர் அழைத்துச் சென்றாரா எனத் தகவல்கள் தெரியவில்லை.
சிறுமி காயா ரோலின் அடையாளத்தை வெளியிட ஒப்புக்கொண்ட அவரின் பாட்டி கிர்க்லேண்ட், இதுகுறித்து ஊடகங்களுக்கு அளித்த பேட்டியில், 'Sleep Apnea' எனும் தூங்கும் பிரச்சனையால் அவதியுறும் என்னுடைய பேத்தி, அதற்காக உட்கொள்ளும் மருந்துகளின் விளைவால், சமயங்களில் இப்படி அடம்பிடிப்பது உண்டு.
அதற்காக அவர் கைது செய்யப்பட்டிருக்கிறார் என்று சொன்னதும் மிகவும் அதிர்ச்சியடைந்துவிட்டேன், எந்த 6 வயதுக் குழந்தைக்கும் இதைப் புரிந்துகொள்வதும், விளக்குவதும் கடினம் என்று கூறியுள்ளார்.
உத்தரபிரதேசத்தில் மழை வெள்ளத்தால், 4 நாட்களில் 73 பேர் இறந்துள்ளனர், கிழக்கு உத்தரபிரதேசத்தின் பெரும்பாலான மாவட்டங்களில் வானிலை இலாகா ரெட் அலர்ட் பிறப்பித்துள்ளது.
பீகார் தலைநகர், பாட்னாவில் கடந்த நான்கு நாட்களில் பெய்த கனமழையால், பல பகுதிகளில் வெள்ளப்பெருக்கு ஏற்பட்டுள்ளது, ரயில் மற்றும் சாலை போக்குவரத்து சீர்குலைந்துள்ளது.
பீகார் மாநிலங்களில் பலத்த மழை பெய்ததால், இன்று காலை பல ரயில்கள் ரத்து செய்யப்பட்டன.
நேற்று அம்மாநில, முதல்வர் நிதீஷ் குமார் வீடியோ கான்பரன்சிங் மூலம் ஆலோசனைக் கூட்டத்தை நடத்தினார்.
செவ்வாய்க்கிழமை வரை அனைத்து பள்ளிகளையும் மூட உத்தரவு பிறப்பிக்கப்பட்டுள்ளது.
உத்தரகண்ட், ஜம்மு-காஷ்மீர், ராஜஸ்தான் மற்றும் மத்தியப் பிரதேசத்திலும் பலத்த மழை பெய்துள்ளது, அங்கு கடந்த சில நாட்களில் மழை தொடர்பான சம்பவங்களில் பலர் உயிரிழந்துள்ளனர்.
உத்தரபிரதேசத்தில் வெள்ளிக்கிழமை இயல்பை விட 3 சதவீதம் அதிக மழை பெய்தது.
மாநிலத்தின் கிழக்கு பகுதி மிக மோசமாக பாதிக்கப்பட்டுள்ளது.
நேற்று, பிரயாக்ராஜில் 42.5 மி. மீ மழையும், வாரணாசியில் 6.2 மி. மீ மழையும் பெய்தது.
இந்த ஆண்டு சராசரி மழையை விட இது மிக அதிகம்.
உத்தரபிரதேசத்தின் பல்வேறு பகுதிகளில் நேற்று 26 பேர் உயிரிழந்தனர்.
அதற்கு முந்தைய 2 நாட்களில், 47 பேர் இறந்தனர்.
பலத்த மழை காரணமாக லக்னோ, அமேதி, ஹர்தாய் மற்றும் பிற மாவட்டங்கள் வெள்ளத்தால் சூழப்பட்டுள்ளன.
தேவையான அனைத்து பாதுகாப்பு, நடவடிக்கைகளையும் எடுக்குமாறு உத்தரபிரதேச முதல்வர் யோகி ஆதித்யநாத் மாவட்ட கலெக்டர்கள் மற்றும் மண்டல ஆணையர்களுக்கு உத்தரவிட்டுள்ளார்.
ராஜஸ்தான் மற்றும் மத்திய பிரதேசத்தில் கடந்த இரண்டு நாட்களில் மழையால் 6 பேர் உயிரிழந்தனர்.
ராஜஸ்தானின் உதய்பூரில் உள்ள தோப்வாராவில் அரசுப் பள்ளியின் சுவர் இடிந்து விழுந்ததில் மூன்று மாணவர்கள் உயிரிழந்துள்ளனர்.
மத்திய பிரதேசத்தில் போலீஸ் கான்ஸ்டபிள் உட்பட 3 பேர் வெள்ளிக்கிழமை உயிரிழந்தனர்.
சம்பவ இடத்திலிருந்து ஒரு கிலோமீட்டர் தொலைவில் அவர்களின் உடல்கள் கண்டுபிடிக்கப்பட்டன.
கடந்த 24-ம் தேதி, உலக அணு ஆற்றல் துறையின் நிலைகுறித்த அறிக்கை வெளியானது.
அந்த அறிக்கையைத் தயாரித்த குழுவின் தலைவர்தான், மைக்கேல் ஸ்கெய்டர்.
அந்த ஆய்வறிக்கைப்படி, உலகத்தின் ஆற்றல் தேவையில் 1996-ம் ஆண்டு 17.46 சதவிகிதமாக இருந்த அணு ஆற்றல் துறை, 2018-ம் ஆண்டுக் கணக்குப்படி 10.15 சதவிகிதமாகக் குறைந்துவிட்டது.
இந்த வீழ்ச்சி, உலக நாடுகளின் கவனம் அணு ஆற்றலைத் தாண்டி புதுப்பிக்கத்தக்க, நீண்டகாலம் பயன்தரக்கூடிய ஆற்றலின் பக்கம் செல்வதைக் காட்டுகிறது.
அணு ஆற்றலைப் பின்னுக்குத் தள்ளி, புதுப்பிக்கத்தக்க ஆற்றல்களான சூரிய மின்சக்தி, காற்றாலை மின்சக்தி, நீர்மின் ஆற்றல் போன்றவை உலக அளவில் பெருகிக்கொண்டிருக்கின்றன.
ஒவ்வோர் ஆண்டும் பல்வேறு அமைப்புகள் இணைந்து, உலக அணு ஆற்றல் துறையின் நிலைகுறித்த அறிக்கையை வெளியிடும்.
இந்த ஆண்டு வெளியாகியுள்ள அறிக்கையின்படி, உலகம் முழுக்கவே அணு ஆற்றல் துறை வீழ்ச்சியில்தான் சென்றுகொண்டிருப்பதாகத் தெரிகிறது.
இந்தியாவின் அணு ஆற்றல் துறையும் மிக மோசமான நிலையில்தான் இருப்பதாக அந்த அறிக்கை குறிப்பிடுகிறது.
தூய்மை இந்தியா திட்டத்தை சிறப்பாக செயல்படுத்தியமைக்காக இந்திய பிரதமர் மோடிக்கு குளோபல் கோல்கீப்பர் விருதை பில்கேட்ஸ் வழங்கி கவுரவித்தார்.
இந்தியாவில் பிரதமர் மோடி தலைமையிலான மத்திய அரசு "தூய்மை இந்தியா" திட்டத்தை அறிவித்து செயல்படுத்தி வருகிறது.
கடந்த 2014-ம் ஆண்டு, மகாத்மா காந்தியின் பிறந்த நாளான 2-10-2014 அன்று இந்த திட்டம் அறிமுகப்படுத்தப்பட்டது.
வீடுகளில் கழிப்பறைகள் கட்டுவது, பொதுக்கழிப்பறைகள் அமைப்பது, திடக் கழிவு மேலாண்மை உருவாக்குவது உள்ளிட்டவற்றை நோக்கமாக கொண்டது இந்தத் திட்டம்.
இந்த திட்டத்தின்கீழ், நாடு முழுவதும் 10 கோடிக்கும் அதிகமான கழிப்பறைகள் கட்டப்பட்டுள்ளன.
98 சதவீத கிராமங்களில் கிராமப்புற சுகாதார பாதுகாப்பு கொண்டு வரப்பட்டுள்ளது.
இந்தத் திட்டத்தை பாராட்டும் வகையில் அமெரிக்காவின் பில் மற்றும் மெலிந்தா கேட்ஸ் அறக்கட்டளை சார்பில் மோடிக்கு சர்வதேச சாதனையாளர் விருதான உலக கோல்கீப்பர் விருது வழங்கப்படும் என அறிவிக்கப்பட்டது.
இந்நிலையில், அமெரிக்காவில் சுற்றுப்பயணம் மேற்கொண்டுள்ள பிரதமர் மோடிக்கு இன்று குளோபல் கோல்கீப்பர் விருது வழங்கப்பட்டது.
நியூயார்க்கில் ஐநா பாதுகாப்பு சபை கூட்டத்தின் இடையே இன்று நடைபெற்ற நிகழ்ச்சியில் உலக பணக்காரரான பில் கேட்ஸ் இந்த விருதை மோடிக்கு வழங்கி கவுரவித்தார்.
விருது பெற்ற பிரதமர் மோடி பேசுகையில், மகாத்மா காந்தியின் தூய்மை கனவு இப்போது நிறைவேறியிருப்பதாக கூறினார்.
தூய்மை இந்தியா திட்டத்தை நிறைவேற்றியதுடன், அதனை தங்களது அன்றாட வாழ்வின் ஒருபகுதியாக மாற்றிய கோடிக்கணக்கான இந்தியர்களுக்கு இந்த விருதை சமர்ப்பிப்பதாகவும் மோடி தெரிவித்தார்.
தூய்மை இந்தியா திட்டத்தினால், 3 லட்சம் மக்கள் பல்வேறு நோய்களில் இருந்து காப்பாற்றப்பட்டுள்ளனர், என உலக சுகாதார அமைப்பு கூறியிருப்பதை மோடி சுட்டிக் காட்டினார்.
தற்பொழுது நிலவும் மழை மற்றும் வெள்ள நிலைமையினால் நேய்கள் பரவக்கூடிய அனர்த்த நிலை நிலவுவதாக சுகாதார அமைச்சு அறிவித்துள்ளது.
இதன் காரணமாக தேவையற்ற வகையில் நீரில் இறங்குவதை தவிர்த்துக்கொள்ளுமாறு சுகாதார அமைச்சு அறிவுறுத்தியுள்ளது.
பல மாவட்டங்களில் பெய்த கடும் மழையினால் ஏற்பட்ட அனர்த்த நிலை தற்பொழுது குறைவடையவில்லை என்றும், இது தொடர்பில் பொது மக்கள் அவதானத்துடன் செயற்படுமாறும் சுகாதார அமைச்சு தெரிவித்துள்ளது.
சிறுவர்கள் மற்றும் வயதானோர் வெள்ளத்தினால் பாதிப்பிற்குள்ளாகி நேய்வாய்ப்பட்டு வைத்தியசாலைகளில் அனுமதிக்கும் நிலை அதிகரித்துள்ளது.
இதனால் அனைவரும் சுகாதார பாதுகாப்பு தொடர்பில் கூடுதலான கவனம் செலுத்துமாறு சுகாதார அமைச்சின் இடர் மகாமைத்துவ பிரிவின் பிரதான அதிகாரி வைத்தியர் ஹேமந்த ஹெரத் பாதிக்கப்பட்டுள்ள மக்களிடம் கேட்டுக்கொண்டுள்ளார்.
ஆசிரியர்கள் அதிபர்களின் விடுமுறை லீவு தொடர்பாக கல்வி அமைச்சு ஊடக அறிக்கையொன்றை வெளியிட்டுள்ளது.
ஆசிரியர், அதிபர்களின் சேவையில் சம்பள முரண்பாடுகளை தீர்ப்பதற்கு ஆலோசனைகள் மற்றும் சிபாரிசு முன்னெடுக்கப்பட்டுள்ளதாக கல்வி அமைச்சு வெளியிட்டுள்ள அறிக்கையில் தெரிவிக்கப்பட்டுள்ளது.
ஆசிரியர்கள் மற்றும் அதிபர்கள் உள்ளிட்ட அரசாங்கத்தின் அனைத்து ஊழியர்களின் சம்பளத்தை அதிகரிப்பதற்கு அரச சேவைகள் சம்பள முரண்பாட்டை நீக்கும் குழுவின் சிபாரிசை அடுத்த வருடம் ஜனவரி மாதம் முதலாம் திகதியில் இருந்து நடைமுறைப்படுத்துவதற்கு தயாராக உள்ள நிலையில் தமது சம்பள முரண்பாட்டை அடிப்படையாக கொண்ட ஆசிரியர்களும் அதிபர்களும் சுகயீன விடுமுறையில் சேவைக்கு சமூகமளிக்காமை பெரும் அநீதியான செயற்பாடாகும் என்று கல்வி அமைச்சு தெரிவித்துள்ளது.
தொழிற்சங்க நடவடிக்கைகளில் ஈடுபடுவது ஊழியர்களுக்குள்ள உரிமையாகும்.
அதற்கு சவால் விடுக்கப்படவில்லை இருப்பினும் இடம்பெறக்கூடிய சம்பள அதிகரிப்பு குறித்து அறிந்து கொண்ட பின்னரும் தமது நடவடிக்கையின் காரணமாக பெறப்பட்ட வெற்றியாக சுட்டிக்காட்டி அங்கத்தவர்களை ஏமாற்றுவதற்கான மூலோபாயமாக பயன்படுத்தப்படும் தொழிற்சங்கங்களின் சந்தர்ப்பவாத செயற்பாடுகளில் ஏமாறுகின்றமை ஆசிரியர் அதிபர்கள் போன்ற புத்திசாலிமிக்க கௌரவமான தொழிலுக்கு ஏற்புடைய செயற்பாடு அல்ல என்று அமைச்சு தெரிவித்துள்ளது.
2015 ஆம் ஆண்டுக்கு அமைவாக ஆசிரியர்கள் மற்றும் அதிபர்களின் சம்பளம் பாரியளவில் அதிகரிக்கப்பட்டதுடன் இத்தொகை 106 சதவீதத்தால் அதிகரிக்கப்பட்டதாகவும் அதே போன்று சம்பளம் அதிகரிக்கப்பட்டமை எந்தவொரு அரசாங்கத்தினாலும் மேற்கொள்ளப்பட்ட நவடிக்கையாகும் என்று கல்வி அமைச்சர் சட்டத்தரணி அகிலவிராஜ் காரியவசம் பாராளுமன்றத்தில் கடந்த ஜுலை மாதம் தெரிவித்துள்ளார்.
அரச சேவைக்குள் பொதுவாக நிலவும் சம்பள முரண்பாடு குறித்து நியமிக்கப்பட்ட றனுக்கெ குழுவிடம் ஆசிரியர்கள் அதிபர்களின் சம்பள முரண்பாடு தொடர்பாக கல்வி அமைச்சு ஆலோசனைகளையும் சிபாரிசுகளையும் சமர்ப்பித்திருந்ததாகவும் அமைச்சர் பாராளுமன்றத்தில் கடந்த ஜுன் மாதம் 7 ஆம் திகதி தெரிவித்திருந்தார்.
அதிபர்களுக்கான கொடுப்பனவு 650 ரூபாவில் இருந்து 6,500 ரூபா வரையில் அதிகரிக்கப்பட்டுள்ளது.
2015 ஆம் அண்டு தொடக்கம் தாமதப்பட்டிருந்த பதவி உயர்வு பணிகள் தற்பொழுது முறையாக முன்னெடுக்கப்பட்டுள்ளது.
ஓய்வூதியத்தை பெற்றுக்கொள்வதற்கு இடம்பெறவேண்டிய முறையை தயாரித்து நடைமுறைப்படுத்தப்பட்டுள்ளது.
அதிபர் சேவையை அரசியலில் இருந்து மீட்டெடுத்து அந்த சேவையில் அதிபர் தரத்தில் நிலவிய குறைபாடுகளை தீர்ப்பதற்காக போட்டிப்பரீட்சை நடத்தப்பட்டு சுமார் 6,000 பேர் சேவையில் இணைத்துக்கொள்ளப்பட்டனர்.
ஆசிரியர் மற்றும் அதிபர்களுக்கு வெளிநாடுகளில் பயிற்சிக்கான சந்தர்ப்பம் பெற்றுக்கொடுக்கப்பட்டமை, ஆசிரியர் சேவையில் 25,000 பேர் இணைத்துக்கொள்ளப்பட்டமை முதலான நடவடிக்கைகள் கடந்த நான்கரை வருட காலப்பகுதியில் அதாவது குறுகிய காலப்பகுயில் நிறைவேற்றப்பட்டன.
இவை கல்வித்துறையில் மனிதவள அபிவிருத்தியின் நோக்கமாக முன்னெடுக்கப்பட்ன என்றும் கல்வி அமைச்சு இன்று வெளியிட்டுள்ள ஊடக அறிக்கையில் மேலும் தெரிவிக்கப்பட்டுள்ளது.
நீட் தேர்வில் ஆள்மாறாட்டம் செய்து வெற்றிபெற்று தேனி மருத்துவக்கல்லூரியில் சேர்ந்து படிப்பதாக சென்னை மாணவன் உதித்சூர்யா மீது புகார் எழுந்தது.
இதையடுத்து, இந்த வழக்கு சி. பி. சி. ஐ. டி-க்கு மாற்றப்பட்டது.
இதையடுத்து, உதித்சூர்யா தன் பெற்றோருடன் மாயமானார்.
இந்நிலையில், தனிப்படை போலீஸார் நேற்று முன்தினம் திருப்பதி மலையடிவாரத்தில் உதிசூர்யா மற்றும் அவரின் தந்தை வெங்கடேசன், தாய் கயல்விழி ஆகியோரைப் பிடித்தனர்.
கோவா மாநில பா. ஜ. சட்டமன்ற உறுப்பினர் அடனாசியோ மான்சராட்டே, மைனர் பெண்ணை பாலியல் வன்முறை செய்தார் என்ற புகாரின் அடிப்படையில் அவருக்கு எதிராக குற்றச்சாட்டுப் பதிவுசெய்துள்ளது கோவா நீதிமன்றம்.
16 வயது பெண் ஒருவரை வன்புணர்வு செய்தார் அடனாசியோ என்று அவர்மீது குற்றம் சுமத்தப்பட்டது.
கடந்தாண்டு அவர்மீது 250 பக்கங்கள் கொண்ட குற்றப் பத்திரிகையை வடக்கு கோவா மாவட்ட நீதிமன்றத்தில் தாக்கல் செய்தது காவல்துறை.
இந்த வழக்கின் விசாரணை அக்டோபர் 17 ஆம் தேதி துவங்குகிறது.
அடனாசியோ பனாஜி தொகுதியின் சட்டமன்ற உறுப்பினராக இருக்கிறார்.
இவருக்கு வயது 55. வன்புணர்வு சம்பவம் நடந்ததாக கூறப்படும் ஆண்டு 2016. அப்போது அந்தப் பெண்ணுக்கு வயது 16.
போதை மருந்து கொடுத்து தன்னை வன்முறை செய்தார் எனவும், தனது தாய், அடனாசியோவிடம் ரூ. 50 லட்சத்திற்கு தன்னை விற்றுவிட்டார் என்றும் குற்றம் சாட்டியிருந்தார் அந்தப் பெண்.
கடந்த 2016 ஆம் ஆண்டே கைது செய்யப்பட்ட அடனாசியோ, தற்போது பிணையில் உள்ளார் என்பது குறிப்பிடத்தக்கது.
பாகிஸ்தானை மையமாக கொண்டு நேற்று மாலை ஏற்பட்ட நிலநடுக்கத்தால், பாக் ஆக்கிரமிப்பு காஷ்மீர் அதிக பாதிப்பை சந்தித்துள்ளது.
சுமார் 25 பேர் அங்கு பலியாகியுள்ளனர்.
400க்கும் மேற்பட்டோர் காயமடைந்தனர்.
பாக் ஆக்கிரமிப்பு காஷ்மீரை மையமாக கொண்டு நேற்று மாலை 5.8 ரிக்டர் அளவிலான நிலநடுக்கம் ஏற்பட்டது, இதில் பெண்கள் மற்றும் குழந்தைகள் உட்பட குறைந்தது 25 பேர் உயிரிழந்துள்ளனர், மேலும் 400 பேர் காயமடைந்தனர், அவர்களில் பலர் பலத்த காயமடைந்தனர் என்று பாகிஸ்தான் அதிகாரிகள் தெரிவித்தனர்.
இந்த நிலநடுக்கம் ஜீலம் நதிக்கு வடக்கே 22.3 கிலோமீட்டர் தொலைவில், பஞ்சாப் மற்றும் ஆக்கிரமிப்பு காஷ்மீர் ஆகியவற்றைப் பிரிக்கும் எல்லையில் மையம் கொண்டிருந்ததாக, அமெரிக்க புவியியல் ஆய்வு மையம் தெரிவித்துள்ளது.
நிலநடுக்கம் 10 கி.மீ பரப்புக்கு மையம் கொண்டிருந்தது.
பஞ்சாபின் பெரும்பாலான பகுதிகளிலும் கைபர் பக்துன்க்வாவின் சில பகுதிகளிலும் இது உணரப்பட்டது.
இருப்பினும், "மிக மோசமான பாதிப்பு காஷ்மீரின் (ஆக்கிரமிப்பு) மீர்பூர் மாவட்டத்தில்தான்" என்று பாகிஸ்தானின் தலைமை வானிலை ஆய்வாளர் முகமது ரியாஸ் தெரிவித்துள்ளார்.
ஜீலம் நதியின் அருகே பூகம்பத்தின் மையப்பகுதி இருந்ததால், அது ஜட்லான் மற்றும் காரி ஷெரீப் நடுவேயான பகுதிகளில், பேரழிவை ஏற்படுத்தியதாகவும், நூற்றுக்கணக்கான வீடுகள், வாகனங்கள் மற்றும் பிற உள்கட்டமைப்புகளை சேதமடைந்துள்ளதாகவும் மிர்பூர் பிரதேச ஆணையாளர் முகமது தயாப் தெரிவித்தார்.
மிர்பூரில் உள்ள தலைமையக மருத்துவமனைக்கு செல்லும் வழியில் அல்லது 12 பேர் இறந்துவிட்டதாக அவர் கூறினார், அதே நேரத்தில் 13 பேர் ஜட்லான் மற்றும் காரி ஷெரீப் இடையே வெவ்வேறு கிராமங்களில் உயிரிழந்துள்ளனர்.
காயமடைந்த 150 பேர் டி. எச். க்யூ மருத்துவமனையில் சிகிச்சை பெறுகிறார்கள்.
பலர் மேல் சிகிச்சைக்காக, ராவல்பிண்டிக்கு அனுப்பி வைக்கப்பட்டனர்.
கிராமப்புறங்களில் மொபைல் போன், தொலைபேசி சேவை மற்றும் மின்சாரம் வழங்குவது துண்டிக்கப்பட்டது.
இதன் காரணமாக மக்கள் தங்கள் அருகிலுள்ளவர்களுக்கு தகவல் கொடுக்கவோ, உதவி பெறவோ முடியவில்லை.
நாங்குநேரி இடைத்தேர்தலில் போட்டியிடுவதற்காக தேர்தல் மன்னன் பத்மராஜன் தேர்தல் அதிகாரியிடம் வேட்புமனுத் தாக்கல் செய்துள்ளார்.
சேலம் மாவட்டம் மேட்டூர் அருகே உள்ள வீரக்காவல்புதூர் கிராமத்தைச் சேர்ந்த பத்மராஜன், வாஜ்பாய், மன்மோகன் சிங், ஜெயலலிதா, கருணாநிதி, ராஜசேகர ரெட்டி என பல தலைவர்களை எதிர்த்து தேர்தலில் போட்டியிட்டவர்.
குடியரசுத்தலைவர் தேர்தலில் அப்துல்கலாம், பிரனாப்முகர்ஜி, ராம்நாத் கோவிந்த் உள்ளிட்டோரை எதிர்த்து போட்டியிட்டவர்.
தேர்தலில் வேட்புமனுத் தாக்கலின் போது அளிக்கப்படும் டெபாசிட் தொகைக்காக மட்டும் தனது சொந்தப்பணம் ரூ. 32 லட்சத்தை செலவழித்துள்ளார்.
அதற்காக இவர் பெரிய செல்வந்தர் என்றெல்லாம் எண்ண வேண்டாம், நடுத்தர வாசிதான்.
இந்நிலையில் நாங்குநேரி தொகுதிக்கு நடைபெறும் இடைத்தேர்தலில் போட்டியிடும் அவர் அதற்கான வேட்புமனுவை தேர்தல் நடத்தும் அதிகாரியான நடேசனிடம் நேற்று வழங்கினார்.
206-வது முறையாக நாங்குநேரியில் போட்டியிடுவதாக கூறும் அவர், தனது நோக்கம் வெற்றிபெறுவது அல்ல என்றும், கின்னஸில் இடம்பிடிப்பதே தமது லட்சியம் எனவும் தெரிவிக்கிறார்.
ஏற்கனவே லிம்கா புத்தகத்தில் இடம்பெற்றுவிட்டதாக கூறும் அவர், கின்னஸ் புத்தகத்தில் இடம்பெற்றுவிட்டால் தேர்தலில் போட்டியிடுவதை நிறுத்திக்கொள்வேன் எனக் கூறுகிறார்.
இந்தியாவிலேயே அதிக முறை தேர்தலில் போட்டியிட்டு தோல்வியை தழுவிய சாதனைக்கு சொந்தக்காரர் இந்த தேர்தல் மன்னன் பத்மராஜன்.
நிலவின் தரையில் விக்ரம்லேண்டர் பலமாக மோதி உள்ளது. புகைப்பட ஆதாரத்தை வெளியிட்டது நாசா.
28 சந்திர யான்-2 விண்கலத்தின் விக்ரம் லேண்டர், நிலவின் தென் துருவ பகுதியில் பலமாக மோதி தரையிறங்கிய இடத்தை நாசாவின் எல் ஆர்ஓசி ஆர்பிட்டர் படம் பிடித்து அனுப்பியுள்ளது.
இஸ்ரோ அனுப்பிய சந்திர யான்-2 விண்கலத்தின் விக்ரம் லேண்டர் நிலவின் தென் துருவ பகுதியில் கடந்த 7ஆம் தேதி தரையிறங்கியது.
ஆனால், கடைசி நேரத்தில் அதனுடன் தகவல் தொடர்பு துண்டானது.
நிலவின் தரை யில் விக்ரம் லேண்டர் மெது வாக தரையிறங்குவதற்கு பதிலாக வேகமாக மோதி தரையிறங்கியதால், அது சேத மடைந்து தகவல் தொடர்பு துண்டிக்கப்பட்டு இருக்கலாம் என கருதப்பட்டது.
இந்நிலை யில், நாசாவின் எல்ஆர்ஓசி ஆர்பிட்டர் கடந்த 17ஆம் தேதி நிலவின் தென் துருவ பகுதியை கடந்து சென்றது.
அப்போது, விக்ரம் லேண் டர் தரையிறங்கிய சிம்பெ லியஸ் என் மற்றும் மன்சினஸ் சி என்ற இரண்டு முகடுகளுக்கு இடையேயான சமவெளிப் பகுதியை மிகவும் அதிநவீன முறையில் படம் பிடித்து அனுப்பியுள்ளது.
இந்த படங் களை ஆராய்ந்ததில் விக்ரம் லேண்டர் தரையில் பலமாக மோதி தரையிறங்கியது உறுதி யாகி இருக்கிறது.
அதனால் தான், தரையிறங்கிய வேண்டிய இடத்தில் இருந்து சிறிது தூரம் வரை சென்று விழுந் துள்ளது.
இது குறித்து நாசாவின் எஆர்ஓசி திட்ட துணை இயக்குனர் ஜான் கெல்லர் கூறுகையில், "நிலவின் தென்துருவ பகுதியை எல் ஆர்ஓசி ஆர்பிட்டர் கடந்த 17ஆம் தேதி கடந்து சென்றது.
அப்போது, மாலை இருள் சூழும் நேரத்தில் எடுத்த படங்களை அனுப்பியுள்ளது.
அதை ஆராய்ந்ததில் விக்ரம் லேண்டர் தரையில் பலமாக மோதி தரையிறங் கியது தெரிய வந்துள்ளது.
ஆனாலும், விக்ரம் லேண்டர் தரையிறங்கிய துல்லியமான இடத்தை கண்டுபிடிக்க முடிய வில்லை.
எல்ஆர்ஓசி ஆர் பிட்டர் அடுத்த மாதம் 14ஆம் தேதி மீண்டும் தென்துருவ பகுதியை கடந்து செல்லும்.
அப்போது வெளிச்சம் நன்றாக இருக்கும் என்பதால், விக்ரம் லேண்டரை படம் பிடிப் பதற்கான வாய்ப்புகள் அதிகம் உள்ளன", என்றார்.
பிரதமர் மோடி - அமெரிக்க அதிபர் ட்ரம்ப் ஆகிய இருவரின் சித்தாந்தமும் ஒன்றுதான்.
பொருளாதாரத்தை பற்றி கவலைப்படாமல் அமெரிக்க அதிபர் ட்ரம்புக்கு ஆதரவாக மோடி பரப்புரை செய்கிறார்.
மத்திய பாஜக ஆட்சியில் கூட்டாட்சி கோட்பாடு கேள்விக்குறியாகியுள்ளது என புதுச்சேரியில் நடைபெற்ற கருத்தரங்கில் சீதாராம் யெச்சூரி குற்றம் சாட்டியுள்ளார்.
மார்க்சிஸ்ட் கம்யூனிஸ்ட் கட்சி சார்பில் புதுச்சேரி கம்பன் கலையரங்கில் மாநில உரிமைகளும், மக்கள் விரோத மசோதாக்கள் என்ற தலைப்பில் கருத்தரங்கம் நடைபெற்றது.
இதில் மார்க்சிஸ்ட் கம்யூனிஸ்ட் கட்சியின் அகில இந்திய பொதுச்செயலாளர் சீத்தாராம் யெச்சூரி கலந்துகொண்டு சிறப்புரை ஆற்றினார்.
கருத்தரங்கில் பேசிய அவர், ஒரே தேசம், ஒரே கலாச்சாரம், ஒரே தேர்தல், ஒரே கல்வி முறை என்ற பாஜகவின் பிரச்சாரம் இந்தியாவின் பன்முகதன்மையை கேள்விக்குறியாக்கிவிட்டது.
அரசின் ஜனநாயக விரோத நிலைப்பாட்டை நிராகரித்தால் உங்களை தேசவிரோதி என்று சொல்லி கைது செய்ய முடியும்.
இதற்கான சட்டத்திருத்தம் கொண்டு வரப்பட்டுள்ளது.
பாஜகவை விமர்ச்சித்தாலோ, சமூக வலைதளத்தில் பதிவிட்டாலோ தீவிரவாதி எனக்கூறி சிறைக்கு செல்லும் வகையில் மனித உரிமை மீறள்கள் நடந்து வருகின்றது என்று குற்றஞ்சாட்டிய அவர், தேசத்தில் தற்போது பொருளாதார நெருக்கடி ஏற்பட்டுள்ளது.
ஏனெனில் மக்களிடம் வாங்கும் சக்தி இல்லை.
ஆனால் 2 லட்சம் கோடி ரூபாயினை பணக்கார முதலாளிகளுக்கு அரசு கொட்டி கொடுத்துள்ளது.
இந்த மக்கள் விரோத அரசுக்கு எதிராக வரும் அக்டோபர் மாதம் 10 ந்தேதியில் இருந்து 16 ந்தேதி வரை நடைபெறும் போராட்டத்தில் அனைவரும் கலந்து கொள்ள வேண்டும் என கேட்டுக்கொண்டார்.
தொடர்ந்து பேசிய அவர், பிரதமர் தேசத்தை பற்றி கவலைப்படாமல், பொருளாதாரத்தை பற்றிக்கவலைப்படாமல், டிரம்ப்புக்கு பரப்புரை செய்து வருகின்றார்.
பங்களாதேஷிலிருந்து ஒரு நடிகர் பரப்புரை செய்ய இந்தியா வந்தபோது அதை தடுத்தது இந்திய அரசு.
ஆனால் டிரம்ப் மீண்டும் அதிபராக வரவேண்டும் என்று மோடி அமெரிக்காவிற்கு சென்று பரப்புரை செய்துள்ளார்.
இதிலிருந்து இருவரின் சித்தாந்தமும் ஒன்றுதான் என்பதை உறுதிசெய்துள்ளார் மோடி.
மத்திய பாஜக ஆட்சியில் கூட்டாட்சி கோட்பாடு கேள்விக்குறியாகியுள்ளது.
அரசியல் சாசனத்தின் உறுதிமொழிகள் அழிக்கப்பட்டு வருகின்றது என சீத்தாராம்யெச்சூரி குற்றம்சாட்டினார்.
கருத்தரங்கில் மார்க்சிஸ்ட் கம்யூனிஸ்ட் கட்சியின் தமிழ் மாநில செயலாளர் பாலகிருஷ்ணன், புதுச்சேரி மாநில செயலாளர் ராஜாங்கம் மற்றும் முன்னணி தலைவர்கள் கலந்துகொண்டனர்.
விவசாய காப்புறுதி சபையில் பதிவுசெய்து காப்புறுதி தவணைப்பணத்தை செலுத்திய அனைத்து விவசாயிகளுக்கான இழப்பீட்டுத் தொகை 2 வாரத்திற்குள் செலுத்தப்படும் என்று விவசாயம், கிராமிய பொருளாதார அலுவல்கள், கால்நடை அபிவிருத்தி, நீர்ப்பாசனம் மற்றும் கடற்றொழில் மற்றும் நீரியல் வள அபிவிருத்தி அமைச்சர் பி.ஹெரிசன் தெரிவித்துள்ளார்.
இது தொடர்பாக விவசாய காப்புறுதி சபைக்கு ஆலோசனை வழங்கப்பட்டுள்ளது.
இதன் கீழ் அம்பாறை, மொனராகலை மற்றும் அத்திமலை பிரதேசங்களுக்கான காப்புறுதி தவணைக் கொடுப்பனவை செலுத்திய 3,000 விவசாயிகளுக்கு உற்பத்தி பாதிப்பிற்கான இழப்பீடு வழங்கப்படவுள்ளது.
கிராமிய பொருளாதாரம் தொடர்பான அமைச்சின் கேட்போர் கூடத்தில் நடைபெற்ற கலந்துரையாடலின் போது அமைச்சர் இந்த விடயங்களை குறிப்பிட்டார்.
அடுத்த மாதம் 11 ஆம் திகதி நடைபெறவுள்ள எல்பிட்டிய பிரதேச சபைத் தேர்தலுக்கான தபால்மூல வாக்களிப்பு நாளை இடம்பெறவுள்ளது.
நாளை தபால் மூலம் வாக்களிக்க முடியாதவர்கள் அடுத்த மாதம் 4 ஆம் திகதி தபால் மூலம் வாக்களிக்க சந்தர்ப்பம் உண்டு என்று தேர்தல் அணைக்குழுவின் தலைவர் மகிந்த தேசப்பிரிய தெரிவித்துள்ளார்.
காலி மாவட்ட தேர்தல்கள் அலுவலகத்தில் இதற்கு வசதிகள் செய்யப்பட்டுள்ளன.
தபால் மூலம் வாக்களிப்பதற்காக தேசிய அடையாள அட்டை அல்லது தேர்தல் ஆணைக்குழு அனுமதித்துள்ள அடையாள அட்டையை எடுத்துச்செல்ல வேண்டும்.
மலேசியாவில் பெரியாரின் பிறந்த நாளில் இரண்டு நூலகங்கள், ஒரு மய்யம் திறப்பு
பகாங் மாநிலம், மெந்தகாப் தோட்டம்:
1928ஆம் ஆண்டு அமைக் கப்பட்ட இந்த தமிழ் பள்ளியில் சுமார் 100 மாணவர்கள் பயில்கிறார்கள்.
இங்கு பெரியார் நூலகம் 17-9-2019 இல் தோட்ட நிர்வாகிகள் (சபா) தலைவரும் திராவிட இயக்க பணியாளருமான கோவிந்தசாமி அவர்களால் திறந்து வைக்கப்பட்டது.
இந்த நிகழ்ச்சிக்கு இந்த பள்ளியின் தலைமை ஆசி ரியை நிறைமலி உமா அவர் கள் தலைமை ஏற்றார்.
இந்த பள்ளியின் நிர்வாக வாரியத் தின் உறுப்பினர்கள் பெற்றோர் ஆசிரியர் சங்க உறுப்பினர்கள் ஆசிரியர்கள் மாணவர்கள் மற்றும் பெரியார் பெருந் தொண்டர்கள் ஆவுடையார், இராமன், சின்னையா ஆகி யோர் கலந்து சிறப்பித்தார் கள்.
மாணவர்களுக்கு சுவை நீர் பானமும் பழங்களும் வழங்கப்பட்டன.
பள்ளியின் ஆசிரியர்களுக்கும் மாணவர்களுக்கும் பெரியாரின் நூல்கள் அன்பளிப்பாக வழங்கப்பட்டது.
புக்கிட்ராஜா தோட்டம், கிள்ளான் நகரம்:
இங்குள்ள தமிழ் பள்ளியில் சுமார் 160 மாணவர்கள் பயில்கிறார்கள்.
இங்கு பெரியார் மய்யம் அமைக்கப்பட்டது.
அந்த மையத்திற்கு சுமார் 500 நூல்கள் வழங்கப்பட்டன.
அந்த நிகழ்ச்சிக்கு நிறைமணி மல்லிகா பழனியாண்டி இந்த பள்ளியின் தலைமை ஆசிரியை தலைமை தாங்கினார்.
பெரியார் தொண்டர்கள் மற்றும் திராவிடர் கழக தோழர்கள் கலந்து சிறப்பித்தார்கள்.
மாணவர்களுக்கு சுவை பானம் வழங்கப்பட்டது.
ஆசிரியர்களுக்கு பெரியாரின் நூல்கள் அன்பளிப்பாக வழங்கப்பட்டன.
காடோங் தோட்டம், பந்திங் நகர்:
இந்த தமிழ் பள்ளியில் சுமார் 100 மாணவர்களும் 15 ஆசிரியர்களும் பணிபுரிகின்றார்கள்.
இந்த நிகழ்ச்சிக்கு பள்ளியின் துணை தலைமை ஆசிரியை திருமதி கனகம் முன்னிலை வகித்தார்.
சுமார் 400க்கு மேற்பட்ட நூல்கள் அன்பளிப்பாக வழங்கப் பட்ட பெரியார் நூலகம் 23.9.2019 அன்று திறக்கப்பட்டது.
மாணவர்களுக்கு சுவை நீர் வழங்கப்பட்டது.
ஆசிரி யர்களுக்கு அன்பளிப்பாக பெரியாரின் நூல்கள் வழங் கப்பட்டது.
மூ. கோவிந்தசாமி அவர்களின் ஏற்பாட்டில் மேற்காணும் நிகழ்ச்சிகள் அனைத்தும் சிறப்பாக நடைபெற்றது.
பெரியாரைப் பற்றிய அவரின் பணிகள் பற்றிய விளக்க உரைகள் அந்த மூன்று பள்ளிகளும் இடம் பெற்றன என்பது குறிப்பிடத்தக்கதாகும்.
தமிழர் தலைவர் டாக்டர் கி.வீரமணி அவர்களின் தொடர்ச்சியாக பெரியாரியல் பணிகளைப் பற்றி எல்லா நிகழ்ச்சிகளிலும் விவரிக்கப் பட்டது என்பது குறிப்பிடத்தக்கது.
கேரளாவின் பால சட்டசபை தொகுதி இடைத்தேர்தலில் இடதுசாரி கூட்டணி வேட்பாளர் மணி சி. கப்பன் வெற்றி பெற்றுள்ளார்.
காங்கிரஸில் இருந்து பிரிந்து தனிக்கட்சி தொடங்கினாலும் காங்கிரஸ் கூட்டணியில் அங்கம் வகித்து வந்தார் கே. எம். மணி.
கேரளா அரசியல் வரலாற்றில் தேர்தலில் தோல்வியையே தழுவாத அரசியல் தலைவராக திகழ்ந்தவர் கே. எம். மணி.
மத்திய அமைச்சராக, கேரளாவின் பல்வேறு துறைகளின் அமைச்சராக இருந்த கே. எம். மணி கடந்த ஏப்ரல் மாதம் உடல்நலக் குறைவால் காலமானார்.
இதனால் பலா சட்டசபை தொகுதிக்கு இடைத்தேர்தல் அறிவிக்கப்பட்டது.
இத்தொகுதிக்கான தேர்தல் கடந்த 23-ந் தேதி நடைபெற்றது.
இத்தொகுதியில் இடதுசாரிகள் வேட்பாளராக மணி சி. கப்பன், காங்கிரஸ் கூட்டணி வேட்பாளராக ஜோசே டோம் புலிக்குன்னெல், பாஜக வேட்பாளராக கோட்டயம் ஹரி ஆகியோர் போட்டியிட்டிருந்தனர்.
இத்தேர்தலில் பதிவான வாக்குகள் இன்று காலை எண்ணப்பட்டன.
இதில் இடதுசாரி வேட்பாளர் மணி சி. கப்பன் 54,137 வாக்குகள் பெற்று வெற்றி பெற்றார்.
அவரை எதிர்த்து போட்டியிட்ட காங்கிரஸ் கூட்டணி வேட்பாளர் 51,194 வாக்குகள் பெற்றிருந்தார்.
இடதுசாரி வேட்பாளர் மணி சி. கப்பன் 2,943 வாக்குகள் வித்தியாசத்தில் வென்றார்.
பாஜக வேட்பாளராக போட்டியிட்ட கோட்டயம் ஹரி 18,044 வாக்குகள் பெற்றார்.
கடந்த 2016 தேர்தலில் இதே தொகுதியில் பாஜக 24,821 வாக்குகள் பெற்றிருந்தது.
தற்போதைய இடைத்தேர்தலில் பாஜக 6,000 வாக்குகளை இழந்திருக்கிறது.
பலா தொகுதியில் கடந்த 54 ஆண்டுகாலம் காங்கிரஸ் கூட்டணியே ஆதிக்கம் செலுத்தி வந்தது.
தற்போது இந்த ஆதிக்கத்தை இடதுசாரிகள் முடிவுக்குக் கொண்டு வந்துள்ளனர்.
நாட்டின் தென்மேற்கு திசையில் கடல் பிரதேசத்தில் நிலவும் தாழமுக்கம் காரணமாக மட்டக்களப்பு தொடக்கம் பொதுவில் ஊடாக மாத்தறை வரையிலான கடல் பிரதேசங்களில் கடும் மழை பெய்யக்கூடும்.
காங்கேசந்துறையில் இருந்து திருகோணமலை ஊடாக மட்டக்களப்பு வரையிலான கரையோரத்திற்கு அப்பாற்பட்ட கடல் பிரதேசங்களில் முகில் கூட்டத்துடனான மழை அல்லது இடியுடன் கூடிய மழை பெய்யக்கூடும்.
நாட்டை சூழவுள்ள ஏனைய கடற்பிரதேசங்களில் மாலை வேளையில் அல்லது இரவு நேரத்தில் ஆங்காங்கே மழை அல்லது இடியுடன் கூடிய மழை பெய்யக்கூடும்.
நாட்டை சூழவுள்ள கடற்பிரதேசங்களில் காற்று தென்மேற்கு திசையாக வீசுவதுடன், காற்றின் வேகம் மணித்தியாலத்திற்கு 10 தொடக்கம் 30 கிலோ மீற்றர் வரை கணப்படும்.
இடியுடன் கூடிய மழையின் போது இந்த பிரதேசங்களில் தற்காலிகமாக காற்றின் வேகம் 70 தொடக்கம் 80 கிலோ மிற்றர் வரை அதிக்கக்கூடும்.
இவ்வாறான சந்தர்ப்பங்களில் கடல் தற்காலிகமாக கொந்தளிப்புடன் காணப்படும் என்று வளிமண்டலவியல் திணைக்களம் இன்று வெளியிட்டுள்ள கடற் பிரதேசத்திற்கான வானிலை தொடர்பான அறிகையில் குறிப்பிட்டுள்ளது.
அணுசக்தி விநியோக நாடுகள் குழுவில் இந்தியா உறுப்பினராக சேர்க்கப்பட வேண்டும் என அமெரிக்காவின் நியூயார்க் நகரில் நடந்த கூட்டத்தில் பிரதமர் மோடி வலியுறுத்தினார்.
அமெரிக்காவுக்கு 7 நாட்கள் பிரதமர் நரேந்திர மோடி அரசு முறைப்பயணமாக சென்றுள்ளார்.
நாளை ஐ. நா. வில் நடக்கும் ஆண்டு பொதுக்குழுக் கூட்டத்தில் பிரதமர் மோடி உரையாற்றுகிறார்.
இதற்காக பல்வேறு நிகழ்ச்சிகளில் பங்கேற்று, உலகத் தலைவர்களைச் சந்தித்து வருகிறார்.
அதன் ஒரு பகுதியாக அமெரிக்காவின் ஹூஸ்டனில் நடந்த ஹவுடி மோடி நிகழ்ச்சியில் அமெரிக்க அதிபர் ட்ரம்பை சந்தித்தார்.
இருநாட்டு தலைவர்களும் இருநாட்டு நட்புறவு, தொழில், வர்த்தகம், பாதுகாப்பு, உலகப் பிரச்சினைகள், காஷ்மீர் விவகாரம், உள்ளிட்ட பல்வேறு விஷயங்கள் குறித்து ஆலோசனை நடத்தினார்கள்.
இதைத்தொடர்ந்து நியூயார்க் நகரில் நேற்று நடைபெற்ற புளூம்பொக் உலக தொழில் மன்ற கூட்டத்தில் அமெரிக்க நிறுவனங்களின் தலைமை நிர்வாக அதிகாரிகள் பலர் கலந்த கொண்டனர்.
இதில் பங்கேற்ற பிரதமர் மோடி பேசியதாவது:-
அணுசக்தியை பயன்படுத்தி எரிபொருள் தயாரிப்பது என்பது இன்றளவும் இந்தியாவுக்கு சவாலாக உள்ளது.
அணுசக்தி விநியோக நாடுகள் குழுவில் இந்தியா உறுப்பினராக இல்லாததே இதற்கு காரணம்.
அந்த வாய்ப்பு இந்தியாவுக்கு கிடைத்தால் உலகிற்கே முன்னுதாரணமாக திகழும்.
இவ்வாறு பிரதமர் மோடி பேசினார்.
உலகின் பெரும்பாலான அணு வர்த்தகத்தை அணு விநியோக குழு கட்டுப்படுத்துகிறது.
இந்த குழுவில் இந்தியா, உறுப்பினராக தொடர்ந்து பல்வேறு நடவடிக்கைகளை எடுத்து வருகிறது.
இதில் இந்தியாவின் வருகையை அமெரிக்கா மற்றும் பிற நாடுகள் ஆதரித்தாலும், அணுசக்தி பரவல் தடை ஒப்பந்தத்தில் இந்தியா கையெழுத்திடவில்லை என சீனா எதிர்த்தது.
ஆனாலும், கடந்த மார்ச் மாதம் அமெரிக்காவின் 6 நிறுவனங்கள் இந்தியாவில் அணு மின் உலைகளை அமைக்கும் என அறிவித்தது குறிப்பிடத்தக்கது.
பள்ளிபாளையம் அருகே முதுமக்கள் தாழி கண்டெடுக்கப்பட்டுள்ளது.
நாமக்கல் மாவட்டம் பள்ளிபாளையம் அருகே கொக்கராயன்பேட்டை பாரதிநகரில் நேற்று முன்தினம் (செப்., 26ல்) மதியம் மின்கம்பம் நடுவதற்கு மின்வாரிய ஊழியர்கள் குழி தோண்டினர்.
அதில் பானை ஒன்று தென்பட்டது.
தொடர்ந்து குழி தோண்டிய போது அது முதுமக்கள் தாழி என தெரிந்தது.
உள்ளே எலும்புகள் இருந்தது கண்டுபிடிக்கப்பட்டது.
தகவலறிந்த வருவாய்த் துறையினர் சம்பவ இடத்திற்கு சென்று தாழியில் உள்ள எலும்புகளை சேகரித்தனர்.
இதுகுறித்து அப்பகுதியில் கூறுகையில் "ஆற்றோரத்தில் கொக்கராயன்பேட்டை அமைந் துள்ளது.
எனவே தொல்பொருள் துறையினர் ஆய்வு செய்தால் மேலும் பல வரலாற்று சின்னங்களை கண்டுபிடிக்கலாம்" என்றனர்.
பொறியியல் கல்விக்கான பாடத்திட்டத்தை தொழில்நுட்ப கல்விக்கான உயர் அமைப்பான அகில இந்திய தொழில்நுட்ப கல்வி கவுன்சில் (ஏஅய்சிடிஇ) குறிப்பிட்ட கால இடைவெளியில் புதுப்பித்தல், மேம்படுத்துதல் பணிகளை மேற்கொண்டு வருகிறது.
ஏஅய்சிடிஇ வடிவமைக்கும் பாடத் திட்டத்தை பொறியியல் கல்விக்கான உயர்கல்வி நிறுவனங்கள் பின்பற்றி வருகின்றன.
அண்ணா பல்கலைக்கழ கத்துடன் இணைந்துள்ள கல்லூரிகளுக்கான பாடத்திட்டத்தை பல்கலைக்கழக நிர்வாகமே வடிவமைக்கிறது.
இந்நிலையில் 2019 ஜூன் மாதம் ஏஅய்சிடிஇ வெளியிட்ட வழிகாட்டுதல்படி, இந்த ஆண்டு பொறியியல் கல்வியில் சேர்ந்த மாணவர்களுக்கு பாடத் திட்டம் சாராத 32 பாடங்களில் 3 பாடங்களை விருப்பப்பாடமாக தேர்வு செய்து 3ஆவது, 4ஆவது, 5ஆவது செமஸ்டரில் படிக்க வேண்டும் என்று கூறியிருந்தது.
சமுதாயத்தில் தொழில் நுட்ப கல்வி, மதிப்புகள் மற்றும் தர்மம், தர்மமும் சிறந்த வாழ்க்கை முறையும், நிழல்படம், காணொளி எடுத்து ஆவணப்படுத்துதல் என 32 பாடங்கள் அந்த பட்டியலில் இடம் பெற்றுள்ளன.
அண்ணா பல்கலைக்கழகவளாக கல்லூரிகளான காலேஜ் ஆப் இன்ஜினியரிங் கிண்டி, ஸ்கூல் ஆப் ஆர்க்டெக்சன் அன்ட் பிளானிங், அழகப்பா காலேஜ் ஆப் இன் ஜினியரிங், குரோம்பேட்டையிலுள்ள மெட்ராஸ் இன்ஸ்டிட்யூட் ஆப் டெக்னாலஜி ஆகிய 4 கல்லூரிகளில் முதலாமாண்டு வகுப்பில் சேர்ந்த மாணவர்கள் பாடப்பிரிவு வாரியாக விருப்ப பாடங்களை தேர்வு செய்தனர்.
அதில் பி. டெக் (தகவல் தொழில் நுட்பம்) மாணவர்கள் மொத்தமுள்ள 12 பாடங்களில் தத்துவவியல் பாடத்தை தேர்வு செய்தனர்.
தத்துவவியல் பாடத்தின் 5ஆவது யூனிட்டில் "அறிவே ஆற்றல்" என்ற தலைப்பில் நம்முடைய ஆற்றலை உணர்வது தொடர்பாக கீதையில் கூறப்பட்டு உள்ளவை, மனதை கட்டுப் பாட்டுக்குள் வைக்க அர்ஜூனனுக்கு கிருஷ்ணரின் உபதேசங்கள் ஆகியவை கொண்ட பகவத் கீதை பாடமாக உள்ளது.
இதற்கிடையே, அண்ணா பல் கலைக்கழகம் திடீரென்று பகவத் கீதையை பாடமாக கொண்டு வந்ததற்கு தமிழகத்தில் கடுமையான எதிர்ப்பு எழுந்துள்ளது.
இது மதச்சார்பின்மைக்கு எதிரானது எனவும், மதச்சார்பற்ற நாட்டில் திட்ட மிட்டு பாடத் திட்டத்தில் மத விஷயங்களை சேர்ப்பதா என திராவிடர் கழகத் தலைவர் ஆசிரியர் கி. வீரமணி, திமுக தலைவர் தளபதி மு. க. ஸ்டாலின் உள்ளிட்ட தலைவர்கள், கல்வியாளர்கள், மாணவர் அமைப்பினர், எழுத்தாளர்கள் என பல தரப்பினரும் இதற்கு எதிர்ப்பு தெரிவித்தனர்.
இந்நிலையில், அண்ணா பல் கலைக் கழகம் திடீரென்று பகவத் கீதையை பாடமாக கொண்டு வந்த தற்கு எதிர்ப்பு தெரிவித்து, வரும் அக்டோபர் 1ஆம் தேதி அண்ணா பல்கலைக்கழகம் அருகே திமுக மாணவர் அணி சார்பில் போராட்டம் நடைபெறும் என அறிவிக்கப்பட்டுள்ளது.
சகல மக்களையும் சமத்துவ அந்தஸ்த்துடன் அரவணைப்பதே தமது நோக்கம்
இனம், மதம், கட்சி பேதங்கள் இன்றி சகல மக்களையும் சமத்துவ அந்தஸ்த்துடன், அரவணைப்பதே தமது நோக்கம் என்று வீடமைப்பு கட்டிட நிர்மானத்துறை கலாசார அமைச்சர் சஜித் பிரேமதாஸ தெரிவித்துள்ளார்
கொழும்பில் நேற்று இடம்பெற்ற ஊடகவியலாளர் சந்திப்பின் போது.
இதன் அடிப்படையில் தாய்நாட்டிற்கு பெருமை சேர்க்கும் ஜனநாயகரீதியான கொள்கை பிரகடனம் விரைவில் வெளியிடப்படும் என்றும் கூறினார்.
நிறைவேற்று அதிகாரத்தை வலுப்படுத்துவதற்கான எந்த எதிர்ப்பார்ப்பும் இல்லை.
எந்த உறவினரும் தமது அமைச்சிலோ அல்லது அதன் கீழுள்ள நிறுவனங்களிலோ பணியாற்றவில்லை என அவர் கூறினார்.
ஊழல் மோசடியில் ஈடுபட்டவர்களை ஜனாதிபதித் தேர்தல் பிரச்சாரத்திலோ, அரசியல் பயணத்திலோ இணைத்துக் கொள்ளபடமாட்டார்கள் என்றும் அமைச்சர் சஜித் பிரேமதாஸ குறிப்பிட்டார்.
விக்கிரவாண்டி தொகுதி இடைத்தேர்தல் பணிக்காக 68 எம். எல். ஏ. க்களை களத்தில் இறக்கிவிட்டிருக்கிறது திமுக தலைமை.
விக்கிரவாண்டி, நாங்குநேரி ஆகிய இரண்டு தொகுதிகளுக்கும் அக்டோபர் 21-ம் தேதி இடைத்தேர்தல் நடைபெறுகிறது.
அதில் விக்கிரவாண்டியில் திமுகவும், நாங்குநேரியில் காங்கிரசும், அதிமுகவை எதிர்த்து போட்டியிடுகிறது.
விக்கிரவாண்டி தொகுதியில் பாமகவை வைத்து அதிமுக டஃப் கொடுக்கும் என்பதால், திமுக தலைவர் ஸ்டாலின் மாவட்டச்செயலாளர் பொன்முடியுடன் ஆலோசித்து பல்வேறு வியூகங்களை வகுத்துள்ளதாக கூறப்படுகிறது.
திமுக சட்டமன்ற உறுப்பினர்களின் எண்ணிக்கை 100. அதில் 68 எம். எல். ஏ. க்களை விக்கிரவாண்டி இடைத்தேர்தல் பணிக்கு பொறுப்பாளர்களாக நியமித்துள்ளது திமுக தலைமை.
தென்மாவட்டங்களை சேர்ந்த 32 எம். எல். ஏ. க்களுக்கு மட்டும் ஸ்டாலின் விதி விலக்கு அளித்துள்ளார்.
அதுவும் நாங்குநேரி தொகுதியில் காங்கிரசுக்கு உறுதுணையாக இருக்கும்படி கேட்டுக்கொண்டுள்ளார்.
விக்கிரவாண்டி தேர்தல் பொறுப்புக்குழு தலைவராக பொன்முடியும், செயலாளராக ஜெகத்ரட்சகன் எம். பி. யும், நியமிக்கப்பட்டுள்ளனர்.
ஏ. அங்கையற்கண்ணி, சேலம் செல்வகணப்தி, ஏ. கே. எஸ். விஜயன், உள்ளிட்டோர் நியமிக்கப்பட்டுள்ளனர்.
மேலும், 10 எம். பி. க்களும் இடைத்தேர்தல் பணியில் ஈடுபடுத்தப்படுள்ளனர்.
நாடாளுமன்ற தேர்தலுக்கு பின்னர் வேலூர் தொகுதிக்கு மட்டும் தனியாக நடைபெற்ற தேர்தலின் போது, எம். பி. க்கள் யாரையும் திமுக தலைமை தேர்தல் பணியில் ஈடுபடுத்தவில்லை.
அவர்களை நீங்கள் வழக்கம் போல் உங்கள் பணிகளை கவனியுங்கள் என்றார் ஸ்டாலின்.
இப்போது அவர்களுக்கும் அசைன்மெண்ட் தரப்பட்டுள்ளது.
பெங்களூரு முன்னாள் போலீஸ் கமி‌ஷனர் வீட்டில் சி. பி. ஐ. சோதனை.
அரசியல் பிரமுகர்களின் போனை ஒட்டுக்கேட்ட விவகாரம் தொடர்பாக பெங்களூரு முன்னாள் போலீஸ் கமிஷனர் வீட்டில் சிபிஐ சோதனை நடத்தி வருகின்றனர்.
கர்நாடகத்தில், குமாரசாமி தலைமையிலான அரசு கவிழ்ந்த பிறகு பாரதீய ஜனதா ஆட்சி அமைந்தது.
எடியூரப்பா முதல்வராக பதவி ஏற்றார்.
இந்த நிலையில் பெங்களூரு நகர போலீஸ் கமி‌ஷனராக நியமிக்கப்பட்ட பாஸ்கர்ராவ், கமி‌ஷனர் பதவிக்காக ஒரு கட்சியின் பிரமுகருடன் நடத்திய பேச்சுவார்த்தை தொடர்பான ஆடியோ உரையாடல் வெளியாகி பெரும் பரபரப்பை ஏற்படுத்தியது.
குமாரசாமி ஆட்சியில் தொலைபேசி ஒட்டு கேட்கப்பட்டதாக பாரதீய ஜனதா புகார் கூறியது.
பாரதீய ஜனதா, கூட்டணி அரசின் ஒருங்கிணைப்பாளராக இருந்த சித்தராமையா, அவருடைய உதவியாளர்கள் மற்றும் மதசார்பற்ற ஜனதா தளம் கட்சியை சேர்ந்த சில தலைவர்கள், எம். எல். ஏ. க்கள், உயர் அதிகாரிகள் என மொத்தம் 300 பேரின் தொலைபேசி உரையாடல் ஒட்டு கேட்கப்பட்டதாக பாரதீய ஜனதா தலைவர்கள் தொடர்ந்து புகார் கூறி வந்தனர்.
இதுகுறித்து உரிய விசாரணை நடத்தி நடவடிக்கை எடுக்க வேண்டும் என்று அக்கட்சி தலைவர்கள் வலியுறுத்தினர்.
மேலும் காங்கிரஸ் மூத்த தலைவர்கள் மல்லிகார்ஜுன கார்கே, சித்தராமையா, முன்னாள் போலீஸ் அமைச்சர் எம். பி. பட்டீல் உள்ளிட்ட பலர் இதுபற்றி விசாரிக்க வேண்டும் என்று வலியுறுத்தினர்.
இந்த விவகாரத்திற்கு விளக்கம் அளித்த குமாரசாமி, யாருடைய தொலைபேசியையும் ஒட்டு கேட்கவில்லை என்றும், அதுதொடர்பான புகார் உண்மைக்கு புறம்பானது என்றும், எத்தகைய விசாரணைக்கும் தயார் என்றும் கூறினார்.
கர்நாடக அரசியலில் இந்த தொலைபேசி ஒட்டுகேட்பு விவகாரம் பெரும் புயலை கிளப்பியது.
இந்த நிலையில் இதுகுறித்து சி. பி. ஐ. விசாரணை நடத்த முதல்வர் எடியூரப்பா பரிந்துரை செய்தார்.
சி. பி. ஐ. வழக்கு பதிவு செய்து விசாரணை நடத்தி வருகிறது.
இன்று பெங்களூருவில் உள்ள முன்னாள் போலீஸ் கமி‌ஷனர் அலேக்குமார் வீட்டில் இன்று சி. பி. ஐ. அதிகாரிகள் அதிரடி சோதனை நடத்தினார்கள்.
அரசியல் பிரமுகர்களின் போனை ஒட்டுக்கேட்ட விவகாரம் தொடர்பான தகவல்களை அவர் ஒரு பென்டிரைவில் சேமித்து வைத்து இருப்பதாக கிடைத்த தகவலின்பேரில் இந்த சோதனை நடந்து வருகிறது.
சோதனை முடிந்தபிறகுதான் அந்த பென்டிரைவ் சிக்கியதா? இல்லையா? என்பது தெரியவரும்.
ஐக்கிய நாடுகள் பொதுச் சபையில் இந்தியாவின் சார்பில் பிரதமர் நரேந்திர மோடி இன்று உரை நிகழ்த்தினார்.
அப்போது தீவிரவாதத்துக்கு எதிராக கடுமையாக அவர் சாடினார்.
இந்தியா, புத்தர், விவேகானந்தர், கணியன் பூங்குன்றனார் போன்றோர் வாழ்ந்த பூமி என்பதை அவர் தனது உரையில் நினைவுபடுத்தினார்.
மோடி பேசியதாவது: எங்கள் நாடு, போரை கிடையாது, புத்தரின் அமைதி செய்தியை உலகத்துக்கு அளித்துள்ளது.
இதன் காரணமாகத்தான் நாங்கள் எப்போதுமே தீவிரவாதத்துக்கு எதிராக குரல் கொடுத்து வருகிறோம்.
உலகத்தையும் தீவிரவாதம் என்ற அரக்கனின் பிடியில் சிக்கி விடக்கூடாது என்பதற்காக எச்சரிக்கிறோம்.
3000 வருடங்களுக்கு முன்பாக இந்தியாவில் வாழ்ந்த சிறந்த புலவர் கணியன் பூங்குன்றனார், உலகின் தொன்மையான தமிழ் மொழியில், "யாதும் ஊரே, யாவரும் கேளீர்" என்று பாடியுள்ளார்.
இதன் அர்த்தம், எங்களுக்கு அனைத்து இடமும் சொந்தம்.
அனைவருமே எங்கள் உறவினர் என்பது.
இதுதான் இந்தியாவின் தனித்தன்மை.
தீவிரவாதம் என்பது இந்தியாவுக்கு மட்டுமான சவாலாக நாங்கள் பார்க்கவில்லை.
ஒட்டுமொத்த உலகத்திற்கும், மனிதத்திற்கும் எதிரான செயலாக பார்க்கிறோம்.
எனவே மொத்த உலகமும் தீவிரவாதத்திற்கு எதிராக திரள வேண்டும்.
125 ஆண்டுகளுக்கு முன்பு, சிறந்த ஆன்மீக குருவான சுவாமி விவேகானந்தர், சிகாகோவில் நடந்த உலக மதங்களின் மாநாட்டின்போது, இந்த செய்தியை உலகுக்கு வழங்கினார்.
அந்த செய்தி இதுதான், "நல்லிணக்கமும் அமைதியும்தான் தேவை.
மற்றும் கருத்தும் வேறுபாடுகளும் இல்லை .
இன்று, உலகின் மிகப்பெரிய ஜனநாயக நாட்டின் சார்பாக நானும் அதையே கூறுகிறேன்.
'நல்லிணக்கமும் அமைதியும்' மட்டுமே நாங்கள் உலகிற்கு அளிக்கும் செய்தி."
இவ்வாறு மோடி தனது உரையில் குறிப்பிட்டார்.
இலங்கை அதிபர் தேர்தலில் ரணிலின் ஐக்கிய தேசியக் கட்சி வேட்பாளராக சஜித பிரேமதாச போட்டியிட உள்ளார்.
இலங்கை அதிபர் தேர்தல் நவம்பர் 16-ல் நடைபெறுகிறது.
இத்தேர்தலில் மகிந்த ராஜபக்சேவின் ஶ்ரீலங்கா பொதுஜன பெரமுனவின் வேட்பாளராக கோத்தபாய ராஜபக்சே போட்டியிடுகிறார்.
ஜேவிபி உள்ளிட்ட கட்சிகளும் வேட்பாளர்களை அறிவித்திருக்கின்றன.
பிரதமர் ரணிலின் ஐக்கிய தேசியக் கட்சியின் வேட்பாளர் யார் என்பதில் குழப்பம் நீடித்தது.
ரணிலைப் பொறுத்தவரையில் அதிபர் தேர்தலில் போட்டியிட விரும்பியதாக கூறப்பட்டது.
அதேபோல் அதிபர் மைத்திரிபால சிறிசேனாவும் பொதுவேட்பாளராக களமிறங்கும் முயற்சிகளை மேற்கொண்டதாகவும் தகவல்கள் வெளியாகின.
ரணில் போட்டியிட்டால் தமிழர் வாக்குகளை அள்ள முடியும் என்பது அவரது நம்பிக்கை.
ரணிலை போட்டியிடவிடாமல் சிறைக்கு அனுப்பினால் தாம் எளிதாக வெல்ல முடியும் என்பது சிறிசேனாவின் கணக்கு.
ஆனால் இந்த இரண்டும் நிறைவேறாமல் போயிருக்கிறது.
தற்போது ஐக்கிய தேசியக் கட்சியில் சஜித பிரேமதாச வேட்பாளராக முன்னிறுத்தப்படுகிறார்.
முன்னாள் அதிபர் பிரேமதாசவின் மகன் சஜித என்பதும் குறிப்பிடத்தக்கது.
தமது ஆதரவாளர்களை ஒன்றுதிரட்டி தமது பலத்தை வெளிப்படுத்தி அதிபர் வேட்பாளராக முன்னேறியிருக்கிறார் சஜித்.
களுத்துறை, மத்துகம பிரதேசத்தில் நேற்று நடைபெற்ற பிரமாண்ட பொதுக்கூட்டத்தில் சஜித பங்கேற்று பேசுகையில், யாருடைய நிபந்தனைகளுக்கும் கட்டுப்பட்டு நான் அதிபர் வேட்பாளராகவில்லை.
எனக்கு சுயமரியாதை இருக்கிறது என ஆவேசமாக ரணிலை மறைமுகமாக சாடி பேசினார்.
தமிழகத் தில் தந்தை பெரியாரின் இடஒதுக் கீட்டுக்கு ஆபத்து ஏற்பட்டுள்ளது என்று முன்னாள் அமைச்சரும், சட்டமன்ற உறுப்பினருமான எ. வ. வேலு குறிப்பிட்டார்.
சேத்துப்பட்டு திவ்யா கல்வி நிறு வனத்தில் தந்தை பெரியார், பேரறி ஞர் அண்ணா ஆகியோர் பிறந்த நாள் விழா வியாழக்கிழமை கொண் டாடப்பட்டது.
திவ்யா கல்வி நிறுவனங்களின் தாளாளர் பா.செல்வராசன் தலைமை வகித்தார்.
சிறப்பு விருந்தினராக முன்னாள் அமைச்சர் எ. வ. வேலு மாணவர்க ளிடையே பேசியதாவது:
சேரன், சோழன், பாண்டியன், சாளுக்கியர்கள், கிருஷ்ண தேவ ராயர் உள்பட பல மன்னர்கள் ஆட் சிக் காலத்தில் பெண்களை படிக்கச் சொல்லவில்லை.
ஆனால், பெரியார் தான் பெண் கள் படிக்க வேண்டும், அவர்களது வாழ்வாதாரம் உயரவேண்டும், சொத்தில் சம உரிமை வழங்க வேண் டும் என பாடுபட்டார்.
அதனை செயலாற்றியவர் அறிஞர் அண்ணா.
அந்த வழியில் திமுக தலைவர் கலைஞர் ஆட்சியில் பெண்களுக்கு இட ஒதுக்கீடு, சொத்தில் சம உரிமை, சமச்சீர் கல்வி, தகுதி அடைப்படை எல்லாம் இருந்து வந்தது.
இவை யெல்லாம் ஏற்படுத்த காரணமாக இருந்தவர் தந்தை பெரியார்.
தந்தை பெரியாரின் கொள்கைக்கு இப் போது ஆபத்து ஏற்பட்டுள்ளது.
சமச்சீர் கல்வி மூலம் தகுதி அடிப்படையில் பல மருத்துவர்களை உருவாக்கும் நிலையில், இன்று நீட் தேர்வு என்ற பெயரில் நாம் ஏமாந்து போய் உள்ளோம் என்றார்.
நிகழ்ச்சியில் கல்வி நிறுவனங்க ளின் செயலர் செந்தில்குமார், துணைத் தலைவர் பிரவீன்குமார், நிர்வாக ஆலோசகர் போதனா பிர வீன்குமார் ஆகியோர் முன்னிலை வகித்தனர்.
போளூர் தொகுதி சட்டமன்ற உறுப்பினர் கே. வி. சேகரன், முன் னாள் சட்டமன்ற உறுப்பினர்கள் ராஜேந்திரன், பாண்டுரங்கன், சாவல் பூண்டி சுந்தரேசன், சேத்துப்பட்டு திமுக நகரச் செயலர் முருகன் ஆகி யோர் உரையாற்றினர்.
பாலிடெக் னிக் கல்லூரி முதல்வர் முருகன் நன்றி கூறினார்.
தமிழ்நாடு சுற்றுலா வளர்ச்சிக்கழகம், மதுரையிலுள்ள தமிழ்நாடு ஹோட்டலில் நடத்திய உலக சுற்றுலா தின விழாவில் மாணவர்களுக்கு பல்வேறு போட்டிகள் நடத்தின.
இந்த ஹோட்டலின் சமையற்கலைஞர்கள் இணைந்து 101 உணவுகளை தயார்செய்து காட்சிக்கு வைத்திருந்தனர்.
சிறுதானிய உணவுகள், மதுரை வட்டார உணவுகள், பலவகையான சோறுகள், குழம்புகள், கூட்டுப் பொரியல்கள், சிற்றுண்டிகள், இனிப்புகள் செய்து வைத்திருந்தனர்.
வட மாநில, வெளிநாட்டு உணவுகளும் தயார் செய்திருந்தனர்.
சாதாரண ஹோட்டல் முதல் ஐந்து நட்சத்திர ஹோட்டல்களில் கிடைக்கும் அனைத்து வகையான உணவுகளும் தமிழ்நாடு ஹோட்டலில் கிடைக்கும் என்று சொன்னார்கள்
இன்பாக்ட் ப்ரோட்ரெயினர்ஸ் மற்றும் சீக் பவுண்டேஷன் இணைந்து ஒரு நாள் வேலை வாய்ப்பு முகாமை சென்னை பள்ளிக்கரனையில் உள்ள ஜெருசலேம் கல்லூரியில் நடத்தின.
இதில் 26க்கும் மேற்பட்ட வங்கிகள் மற்றும் வங்கி சாரா நிதி நிறுவனங்கள் கலந்து கொண்டன.
7000க்கும் மேற்பட்ட இளைஞர்கள் மற்றும் மாணவ மாணவிகள் பங்கேற்றனர்.
இன்பாக்ட் ப்ரோட்ரெயினர்ஸ் நிறுவனத்தின் நிர்வாக இயக்குநர் பாலாஜி பேசும்போது, இளைஞர்களில் சுமார் 1500க்கு மேற்பட்டவர்களுக்கு வேலை கிடைக்க வாய்ப்பு உள்ளதாக கலந்து கொண்ட வங்கி நிறுவனங்கள் கூறியதை பெருமையாக கருதுகிறேன் என்றார்.
நாங்கள் இந்த முகாமை வேலையில்லா பட்டதாரி இளைஞர்கள் மற்றும் மாணவர்கள் பயன்பெறவே ஏற்பாடு செய்தோம்.
மற்றபடி மாணவர்களிடமோ நிறுவனங்களிடமோ எத்தகைய பணமும் பெறாமல் இலவசமாக நடத்தி உள்ளோம் என்றார்.
இத்தகைய வேலை வாய்ப்பு முகாம் பல்வேறு இடங்களில் தொடர்ந்து நடத்தி வேலையில்லா சமூகத்தை உருவாக்க வேண்டும் என்பதே எங்கள் குறிக்கோளாகும் என்றார் அவர்.
மதுரை அருகே, சிவகங்கை மாவட்டத்துக்கு உட்பட்ட கீழடியில் தமிழக தொல்லியல்துறையின் சார்பாக 5-ம் கட்ட அகழாய்வு நடைபெற்று வருகிறது.
கடந்த ஜூன் மாதம் 13-ம் தேதி தொடங்கி, செப்டம்பர் 30-ம் தேதி நிறைவுபெறும் எனக் கூறப்பட்டநிலையில் தற்போது 15 நாள்கள் கூடுதலாக அகழாய்வு செய்ய உள்ளனர்.
இந்நிலையில், கீழடிக்கு தமிழகத்தில் பல்வேறு இடங்களில் இருந்து பொதுமக்களும் தொல்லியல் ஆர்வலர்களும், மாணவர்களும் பார்வையிட்டுச் செல்கின்றனர்.
கீழடியில் கிடைத்த தொல்லியல் எச்சங்களை ஆவணப்படுத்தும் விதமாக அருங்காட்சியகம் அமைக்கப்படும் என அமைச்சர் மாஃபா பாண்டியராஜன் தெரிவித்துள்ளார்.
ஆரம்பத்தில் 1 கோடி ரூபாயில் மியூசியம் அமையும் என்று தெரிவித்திருந்தார்.
ஜம்மு காஷ்மீரில் கட்டுப்பாடுகளை தளர்த்தி, தடுப்பு காவலில் உள்ள அனைவரையும் விடுதலை செய்ய இந்தியா விரைந்து நடவடிக்கை எடுக்க வேண்டும் என்று அமெரிக்கா வலியுறுத்தி உள்ளது.
ஐக்கிய நாடுகள் சபையின் 74-வது கூட்டத்தில் அமெரிக்காவின் தெற்கு மற்றும் மத்திய ஆசிய விவகாரங்களுக்கான துணை செயலாளர் ஆலிஸ் வெல்ஸ் பேசியதாவது:
ஜம்மு காஷ்மீர் பள்ளத்தாக்கில் ஏராளமானோர் தடுத்து வைக்கப்பட்டிருப்பது கவலை தருகிறது.
அம்மாநிலத்தில் அரசியல் நடவடிக்கைகளை இந்திய அரசு தொடங்க வேண்டும்.
ஏற்கனவே உறுதி அளித்தபடி விரைவாக தேர்தல்களை நடத்த வேண்டும்.
ஜம்மு காஷ்மீரில் கட்டுப்பாடுகளை தளர்த்தி தடுப்புக் காவலில் உள்ளோரை விடுவிக்க வேண்டும்.
இதற்கான நடவடிக்கைகளை இந்திய அரசு வேகமாக மேற்கொள்ள வேண்டும் இவ்வாறு ஆலிஸ் வெல்ஸ் வலியுறுத்தினார்.
முன்னதாக ஜம்மு காஷ்மீர் விவகாரத்தில் அமெரிக்கா அதிபர் டொனால்டு டிரம்ப் மத்தியஸ்தம் செய்ய விரும்புவதாக ஒரு தகவல் வெளியானது.
இதற்கு இந்தியா தரப்பில் கடும் எதிர்ப்பு தெரிவிக்கப்பட்டது.
பின்னர் அமெரிக்கா தமது கருத்தை திரும்பப் பெற்றது.
இதனைத் தொடர்ந்து ஐநா பொதுச்சபை கூட்டத்தில் பங்கேற்க பிரதமர் மோடி அமெரிக்கா சென்றார்.
முதலில் ஹூஸ்டன் நகரில் ஹவுடி மோடி நிகழ்ச்சியில் மோடியும் டொனால்டு டிரம்ப்பும் பங்கேற்றனர்.
பின்னர் இருவரும் பல்வேறு நிகழ்ச்சிகளில் இணைந்து பங்கேற்றனர்.
அப்போது, இந்தியாவின் தந்தை பிரதமர் மோடி என புகழாரம் சூட்டியிருந்தார் டிரம்ப்.
இந்நிலையில் காஷ்மீர் விவகாரத்தில் இந்தியாவுக்கு தற்போது அமெரிக்கா அழுத்தம் கொடுத்திருக்கிறது.
இந்தியாவின் அனைத்து தொழில் நுட்ப கல்வி நிறுவனங்களிலும் கட்டணம் 10 மடங்கு உயர்த்தப்பட இருப்பதாக அய்அய்டி கவுன்சில் கூட்டதில் முடிவெடுக்கப்பட்டுள்ளது.
இந்தியா முழுவதும் திறன் வாய்ந்த மாணவர்களை உருவாக் குவதில் தொழில் நுட்பகல்வி நிறுவனங்கள் எனப்படும் அய்அய்டி கல்வி நிறுவனம் முக்கியப் பங்கு வகிக்கிறது.
மத்திய அரசின் மனித வளமேம்பாட்டு துறை யின் கீழ் செயல்படக் கூடிய 23 அய்அய்டி கல்வி நிறுவனங்களின் இயக்குநர் கள் அடங்கிய அய்அய்டி கவுன் சில் கூட்டம் மத்திய அமைச்சர் ரமேஷ் போக்ரியால் தலைமையில் 28.9.2019 அன்று நடந்தது.
அந்தக் கூட்டத்தில் எடுக்கப் பட்ட முடிவு மாணவர்களையும், பொதுமக்களையும் அதிர்ச்சியடைய வைத்திருக்கிறது.
அய்அய்டி நிறுவனங்களில் எம். டெக். , படிப்புக்கான கட்டணத்தை 10 மடங்கு உயர்த்த முடிவு எடுக்கப்பட்டு இருக்கிறது.
இந்தியாவில் உள்ள அனைத்து அய்அய்டிகளில் செமஸ்டருக்கு ரூ. 20,000 தொடங்கி ரூ. 50,000 வரை மட்டுமே கல்விக்கட்டணம் வசூலிக்கப்பட்டு வருகிறது.
இந்த நிலையில் தற்போது அந்த கட்டணமானது வருட்டதிற்கு 2 லட்சம் ரூபாய் வரை உயர்த்தப்பட்டு இருக்கிறது.
2019-2020ஆம் கல்வியாண்டில் முதலாம் ஆண்டு படித்து வரும் 12 ஆயி ரம் மாணவர்களில் 9,280 மாணவர்கள் உதவித்தொகை பெறத்தகுதி உடையவர்கள். எம். டெக்., மாணவர்களுக்கு வழங்கப்பட்டு வரும் மாதாந்திர உதவித் தொகையான 12,400 ரூபாயை நிறுத்தவும் முடிவு செய்யப்பட்டு இருக்கிறது.
டில்லி, சென்னை, மும்பை, காரக்பூர், கான்பூர், ரூர்கீ, கவுகாத்தி ஆகிய அய்அய்டி நிறுவனங்களுக்கு மத்திய அரசு வழங்கி வரும் நிதியைக் குறைக்கவுள்ளது.
இவ்வாறு குறைக்கும் நிதியை சமாளிக்க அந்த நிதியை மாணவர்களிடமிருந்து வசூலிக்க மத்திய அரசு கட்டணத்தை உயர்த்தி உள்ளது.
மேலும், அந்தந்த தொழில் நுட்ப கல்வி நிறுவனங்கள் செய்யக்கூடிய கட்டுமானப்பணிகளின் மூலம் கிடைக்கும் தொகையை வைத்தும் அந்தந்த நிறுவனங்கள் வளர்ச்சிப்பணிகளை மேற்கொள்ள அறிவுறுத்தப்பட்டு இருப்பதாகவும், வங்கியில் கடன் வாங்கவும், கார்ப்பரேட் நிறுவனங்களிடம் தொகையை பெறவும் அமைச்சகம் அறிவுறுத்தி இருப்பதாகக் கூறப்படுகிறது.
பாஜக ஆட்சிக்கு வந்தது முதல் சாமானியர்களுக்கு கல்வி சென்று சேர்வதை முடிந்த அளவு தடுத்துக் கொண்டு வருகிறது, ஆரம்பக் கல்விக்கான நிதியை 2015-ஆம் ஆண்டு நிதிநிலை அறிக்கையில் குறைத்தது, அதனைத் தொடர்ந்து ஓவ்வொரு நிதி நிலை அறிக்கையின் போதும் கல்விக்கான நிதியை வெகுவாக குறைத்துக்கொண்டே வந்தது.
இதனை அடுத்து தனியார் கல்வி நிலையங்களுக்கு அதிக வசதிகளைச்செய்யும் விதமாக பெருமுதலாளிகள் கல்வி நிறுவனங்களைத் துவங்க தொடர்ந்து ஓப்புதல் அளித்துவந்தது.
இந்த நிலையில் புதிய கல்விக்கொள்கையில் அரசுக்கல்வி நிறுவனங்களுக்கு எவ்வித முக்கியத்துவமும் கொடுக்காமல் கல்வி நிறுவனங்கள் தனியார் நிறுவனங்களின் நிதியில் இயங்க வேண்டிய வகையில் பல்வேறு விதிமுறைகளை திணித்துள்ளது.
இதன் மூலம் வசதியானவர்கள் மட்டுமே அடிப்படை கல்வி முதல் உயர் கல்வி வரை படிக்கும் நிலைக்கு மத்திய அரசு தள்ளி இந்தியாவின் வளமான எதிர் காலத்தை கல்வியறிவில்லாத நாடாக மீண்டும் பல நூற்றாண்டுகளுக்குப் பின்னாக அழைத்துச்செல்லும் வேலையில் ஈடுபட்டுள்ளது.
ரானு எழுதிய, "கேலிப்படக் கலை" புத்தகத்தை, கலைமகள் இதழ் ஆசிரியர் கீழாம்பூர் சங்கர சுப்பிரமணியம் வெளியிட, முன்னாள் ஐஏஎஸ் அதிகாரி கற்பூர சுந்தரபாண்டியன் பெற்றுக்கொண்டார்.
மறைந்த "கார்டூனிஸ்ட்" ரானு என்கிற எஸ். கே. ராமானுஜம் எழுதிய "கேலிப்படக் கலை" புத்தக வெளியிட்டு விழா, சென்னை ரஷ்ய பண்பாட்டு மையத்தில் ஞாயிற்றுக்கிழமை நடைபெற்றது.
இந்த விழாவுக்கு, இந்திய-ரஷ்ய வர்த்தக கழகத்தின் செயலாளர் பி. தங்கப்பன் தலைமை தாங்கினார்.
நிகழ்ச்சியில், கலைமகள் இதழ் ஆசிரியர் கீழாம்பூர் சங்கர சுப்பிரமணியம் முதல்நூலை வெளியிட, முன்னாள் ஐஏஎஸ் அதிகாரியும் சித்தர் ஆய்வு மையத்தின் தலைவருமான ஆர். கற்பூர சுந்தர பாண்டியன் பெற்றுக்கொண்டார்.
நிகழ்ச்சியில், சிறப்பு விருந்தினராக கலந்து கொண்ட, கற்பூர சுந்தரபாண்டியன் பேசும்போது கூறியதாவது:-
மறைந்த கார்டூனிஸ்ட் ரானு என்கிற ராமானுஜம், கேலிச்சித்திர ஓவியர்களில் தலைசிறந்தவராக இருந்தார்.
ரானு கார்ட்டூன் ஆய்வு மற்றும் கல்வி அறக்கட்டளை மூலம் ஏராளமான மாணவர்களை உருவாக்கித் தந்துள்ளார்.
பொதுவாக, உலகத்தால் கொண்டாடப்படும் ஒருவராக இருப்பவர் கூட, குடும்பத்தினரால் கொண்டாடப்படுவதில்லை.
அதற்கு மாறாக, கார்டூனிஸ்ட் ரானு, மறைந்த பின்னரும், அவர் எழுதிய புத்தகத்தை, குடும்பத்தினரே வெளிக்கொண்டு வந்திருப்பது பெருமைப்பட தக்க ஒன்றாகும்.
ரானு மறைந்தாலும், அவருடைய படைப்புகள் மூலமும் இந்த புத்தகம் மூலமும் நெடுங்காலத்திற்கு வாழ்ந்து கொண்டிருப்பார் என்று கூறினார்.
கீழாம்பூர் சங்கர சுப்பிரமணியம் பேசும்போது, எஸ். கே. ராமானுஜம், இந்தியாவின் முன்னணி கேலிப்பட ஒவியராக விளங்கினார்.
அவர் உலகம் முழுக்க பயணம் செய்து, கேலிப்பட பயிற்சிகளை அளித்து வந்தார்.
அவர், கேலிப்பட உருவாக்கத்தில் ஒரு புத்தாக்க கலைஞராக விளங்கினார்.
ரானு ஓவியத்தில் மட்டுமல்லாது, கார்டூனிஸ்டாகவும், அனிமேசன் துறையிலும் வல்லுநராக விளங்கினார்.
கடந்த 30 ஆண்டுகளாக, இந்திய சூழலுக்கு ஏற்ப, கேலிப்பட கலை ஆய்வை மேற்கொண்டார்.
அவரால் உருவாக்கப்பட்ட மாணவர்கள் மூலமும், அவருடைய எழுத்துகள், கேலிச்சித்திரங்கள் மூலம் நெடுங்காலம் வாழ்வார் என்று கூறினார்.
ரானு கார்டூன் ஆய்வு மற்றும் கல்வி அறக்கட்டளையின் ஒருங்கிணைப்பாளர் ஆர். பூபதி நன்றி கூறினார்.
நல்லத்தம்பி, தொலைக்காட்சி நிர்வாகி சி. பெரைரா, உள்ளிட்ட பலர் கலந்து கொண்டனர்.
கடந்த 8 ஆண்டு கால அதிமுக ஆட்சியில் கட்டப்பட்ட தடுப்பணைகள் எத்தனை என முதலமைச்சர் எடப்பாடி பழனிசாமிக்கு திமுக கேள்வி எழுப்பியுள்ளது.
இது தொடர்பாக அக்கட்சியின் பொருளாளர் துரைமுருகன் விடுத்துள்ள அறிக்கையில், பொதுப்பணித்துறையை பற்றிய எந்த விவரமும் தெரியாமல் முதல்வர் உளறிவருவதாக விமர்சித்துள்ளார்.
திமுக பொருளாளர் துரைமுருகன் தனது அறிக்கையில் கூறியிருப்பதாவது, காவிரியில் திறந்து விடப்படும் தண்ணீர், அ. தி. மு. க அரசின் அக்கறையின்மையாலும் - நிர்வாகத் திறமைக் குறைவினாலும் வீணாகக் கடலில் கலக்கிறது.
காவிரி கடந்து வரும் வழியில், அதனைத் தடுத்து சேமித்து வைக்க அ. தி. மு. க. அரசிடம் உருப்படியான திட்டமேதும் இல்லை என எங்கள் தலைவர் மு. க. ஸ்டாலின் அவர்கள் தமிழகச் சட்டமன்றத்தின் எதிர்க்கட்சித் தலைவர் எனும் பொறுப்புக்கே உரிய அக்கறையில் தமது கவலையை வெளியிட்டிருந்தார்.
முதல்வருக்கு பதில் அதற்குப் பதில் கூறுவதாக எண்ணிக் கொண்டு, பேசிய எடப்பாடி பழனிச்சாமி, "எங்களைக் குறை கூறும் தி. மு. க. வினர், தங்கள் ஆட்சியில், காவிரியில் ஒரு தடுப்பணையாவது கட்டியதுண்டா?" எனக் கேள்வி எழுப்பியுள்ளார்.
"அவருக்கு நான் தெரிவித்துக் கொள்ள விரும்புவது, தி. மு. க ஆட்சியில் காவிரியில் மாயனூர் எனும் இடத்தில் கழக ஆட்சியில் நாங்கள் தடுப்பணை கட்டியுள்ளோம்.
அந்த விபரம் கூடத் தெரியாமல், பொதுப் பணித் துறையையும் தன் பொறுப்பில் வைத்துள்ள முதலமைச்சர் எடப்பாடி பழனிச்சாமி உண்மைக்குப் புறம்பாகப் பேசலாமா?
மாயனூரில் கட்டப்பட்ட அந்தத் தடுப்பணையால், அந்தப் பகுதியில் பூமியின் நீர்வளம் பெருகியது.
அதனால் விவசாயம் செழித்தது.
அதனால் இன்றைக்கும் பயனுறும் அந்த வட்டாரத்து விவசாயப் பெருங்குடி மக்கள் ஆயிரக்கணக்கானோர், கழக அரசுக்கு எந்நாளும் நன்றி தெரிவித்து மகிழுவதைக் காணலாம்.
அந்தக் கால கட்டத் தேவைக்கேற்ப மாயனூரில் கழக அரசால் தடுப்பணை கட்டப்பட்டது.
அப்போது, மேலும் தடுப்பணைகள் கட்டுவதற்கான தேவை ஏற்படவில்லை.
தேவை இருந்திருப்பின், அப்போதைய முதலமைச்சராக இருந்த கலைஞர் அவர்கள், அதற்கு உடனே அனுமதி வழங்கி, நிதி ஒதுக்கி, பணியினை முடுக்கி விட்டிருப்பார்
எனவே, காவிரியின் நலம் பேணியதில் கழக அரசைக் குறை கூற எடப்பாடிக்கு எள்ளளவும் அருகதை இல்லை.
நான் கேட்கிறேன்; அ. தி. மு. க ஆட்சி நடைபெறும் கடந்த எட்டாண்டுகளில் காவிரியில் எத்தனை தடுப்பணைகள் நீங்கள் கட்டியுள்ளீர்கள்?
மற்றுமோர் கேள்வி; திமுக ஆட்சிகாலங்களில் தமிழகத்தில் 40-க்கும் மேற்பட்ட அணைகளை நாங்கள் கட்டியுள்ளோம்.
இதுகாறும் நடந்த அ. தி. மு. க ஆட்சிகளில் கட்டப்பட்ட அணை என, ஒரே ஒரு அணையையாவது உங்களால் சுட்டிக் காட்ட முடியுமா?
பொய் பேசாதீர்.
எதிர்க்கட்சித் தலைவர் அவர்கள் கூறிய குற்றச்சாட்டுக்கு, பதிலேதுமிருந்தால் - இன்னின்ன இடங்களில் நாங்கள் தடுப்பணை கட்டி வருகிறோம் அல்லது கட்டத் திட்டமிட்டுள்ளோம் என, ஆதாரங்களுடன் தெரிவியுங்கள்.
அதை விடுத்து, தி. மு. க ஆட்சியில் காவிரியில் தடுப்பணையே கட்டப்பட வில்லை என்று உண்மைக்குப் புறம்பாகப் பேசுவது, தனிப்பட்ட எடப்பாடிக்கு வேண்டு மானால் அழகாக இருக்கலாம், அவர் வகிக்கும் முதலமைச்சர் பதவிக்கு, அது நாகரிகமான செயலும் அல்ல, அழகுமல்ல என்பதை, சுட்டிக் காட்டக் கடமைப்பட்டுள்ளேன்" என துரைமுருகன் தெரிவித்துள்ளார்.
அக்டோபர் மாதம் 1-ந் தேதியில் இருந்து ரெப்போ அடிப்படையில் வட்டியை நிர்ணயிக்க பாரத ஸ்டேட் வங்கி முடிவு செய்துள்ளது.
நாட்டின் பொருளாதார வளர்ச்சியை கருத்தில் கொண்டு, ரிசர்வ் வங்கி தொடர்ந்து 4 தவணைகளில் குறுகிய கால கடன் வட்டியை (ரெப்போ) இதுவரை 1.1 சதவீதம் குறைத்துள்ளது.
ஆனால், வங்கிகள் அதில் பாதி அளவு பலனை கூட வாடிக்கையாளர்களுக்கு வழங்கவில்லை என்ற குற்றச்சாட்டு நிலவுகிறது.
தற்போது வங்கிகள் எம்சிஎல்ஆர் முறையில் வட்டியை நிர்ணயித்து வருகின்றன.
அக்டோபர் மாதம் 1-ந் தேதி முதல், அரசு குறுகிய கால கடன் பெற வெளியிடும் கருவூல பில் மற்றும் ரெப்போ வட்டி விகிதம் போன்றவற்றின் அடிப்படையில் வட்டி விகித நிர்ணயத்தை அமல்படுத்த ரிசர்வ் வங்கி உத்தரவிட்டுள்ளது.
இதன்படி, அக்டோபர் மாதம் 1-ந் தேதி முதல் எம்சிஎல்ஆர் விகிதத்தை அளவீடாக கொண்டு வீடு, வாகன கடன்களை மற்றும் குறு சிறு மற்றும் நடுத்தர தொழில் கடன்களை நிர்ணயிக்க முடிவு செய்திருப்பதாக பாரத ஸ்டேட் வங்கி (எஸ்பிஐ) அறிவித்துள்ளது.
இலங்கை நிர்வாக சேவை சங்கம் தனது தொழிற்சங்க நடவடிக்கைகளை தற்காலிகமாக இடைநிறுத்த தீர்மானித்துள்ளது.
அமைச்சரவை உபகுழுவுடன் நாளைய தினம் இடம்பெறும் கலந்துரையாடல் மற்றும் ஜனாதிபதித் தேர்தல் தபால் மூல வாக்களிப்புக்கான விண்ணப்பங்களை பொறுப்பேற்கும் பணிகள் இடமபெறவிருப்பதினால் இந்தத் தீர்மானம் மேற்கொள்ளப்பட்டதாக சங்கத்தின் தலைவர் பிரபாத் சந்திரகீர்த்தி தெரிவித்துள்ளார்.
இதன் அடிப்படையில் ஆட்பதிவுத் திணைக்களம், குடிவரவு, குடியகல்வு திணைக்களம், மோட்டார் வாகனப் போக்குவரத்து ஆணையாளர் திணைக்களம் உள்ளிட்ட நிர்வாக சேவைப் பணிகள் வழமை போன்று இடம்பெறும் என்றும் அவர் நம்பிக்கை வெளியிட்டார்.
அமைச்சரவை துணைக்குழுவுடன் நாளை இடம்பெறும் பேச்சுவார்த்தை மற்றும் எதிர்வரும் செவ்வாய்க்கிழமை நடைபெறும் அமைச்சரவைக் கூட்டத்தில் தமது சம்பள முரண்பாடு தொடர்பில் சாதகமான பெறுபேறு கிட்டும் என்றும் அரச நிர்வாக சேவை சங்கம் எதிர்பார்ப்பதாக பிரதாத் சந்திரகீர்த்தி மேலும் தெரிவித்தார்.
பாகிஸ்தான் அணிகளுக்கிடையிலான கிரிக்கெட் போட்டி இன்று.
இலங்கை மற்றும் பாகிஸ்தான் கிரிக்கெட் அணிகளுக்கிடையிலான ஒரு நாள் போட்டித் தொடரின் முதலாவது போட்டி கராச்சியில் இன்று ஆரம்பமாகின்றது.
இந்த போட்டி இலங்கை நேரப்படி பிற்பகல் 3.30 மணிக்கு ஆரம்பமாகவுள்ளது.
இந்த இரு நாடுகளுக்கிடையிலான போட்டி ஒன்று பாகிஸ்தானில் 10 வருடங்களுக்குப் பின்னர் தற்பொழுது நடைபெறுகின்றது.
பாகிஸ்தானில் இலங்கை அணியினருக்கு வழங்கப்பட்டுள்ள பாதுகாப்பு தொடர்பில் தாம் திருப்தி கொண்டிருப்பதாகவும் இலங்கை அணியின் முகாமையாளர் அசந்த டிமெல் தெரிவித்துள்ளார்.
அரச தலைவர் ஒருவருக்கு வழங்கப்படும் பாதுகாப்பு அல்லது அதற்கு சமமான பாதுப்பு இலங்கை கிரிக்கெட் அணியினருக்கு வழங்கப்பிட்டிருப்பதாகவும் அவர் தெரிவித்தார்.
இலங்கை அணி மற்றும் பாகிஸ்தான் அணிகளுக்கிடையில் ஒரு நாள் சர்வதேச போட்டிகள் மூன்றும், ரி-20 போட்டிகள் மூன்றும் நடைபெறவுள்ளது.
ஒரு நாள் போட்டித் தொடரில் நடுவர்களாக மைக்கல்கவப் மற்றும் யோவில்சன் ஆகியோர் சர்வதேச கிரிக்கெட் பேரவையினால் நியமிக்கப்பட்டுள்ளனர்.
மலேசியா புறப்பட்ட விமானத்தில் தொழில்நுட்ப கோளாறு இருந்தது, ஓடுதளத்தில் சென்றபோது கண்டறியப்பட்டது.
இதையடுத்து விமானம் நிறுத்தப்பட்டதால், 174 பயணிகள் உயிர் தப்பினர்.
மலேசிய தலைநகர் கோலாலம்பூரில் இருந்து மலிண்டோ விமானம் தினந்தோறும் இரவு 10.35 மணிக்கு திருச்சி வருகிறது.
பின்னர் திருச்சியில் இருந்து கோலாலம்பூருக்கு இரவு 11.25 மணிக்கு புறப்பட்டு செல்கிறது.
வழக்கம்போல் நேற்று முன்தினம் இரவு அந்த விமானம் திருச்சி வந்தது.
பின்னர் பயணிகளுடன் அந்த விமானம் திருச்சியில் இருந்து கோலாலம்பூர் செல்ல புறப்பட்டது.
அந்த விமானத்தில் 174 பயணிகள் இருந்தனர்.
ஓடுதளத்தில் சென்றபோது, விமானத்தின் எலிமினாட்டரில் தொழில்நுட்பக் கோளாறு இருப்பதை விமானி கண்டறிந்தார்.
இதையடுத்து விமானத்தை ஓடுதளத்தில் நிறுத்தினார்.
பின்னர் அந்த விமானம், விமான நிலையத்தில் புறப்பட்ட இடத்திற்கே கொண்டு வந்து நிறுத்தப்பட்டது.
தொழில்நுட்ப கோளாறை சரி செய்யும் பணியில் பொறியாளர்கள் ஈடுபட்டனர்.
இதனால் இரண்டு மணி நேரம் பயணிகள் விமானத்தில் அமர்ந்திருந்தனர்.
ஆனால் தொழில்நுட்ப கோளாறை சரி செய்ய முடியாத நிலை ஏற்பட்டதால், பயணிகள் அனைவரும் விமானத்தில் இருந்து இறக்கப்பட்டனர்.
இதையடுத்து தனியார் விடுதியில் 138 பயணிகள் தங்க வைக்கப்பட்டனர்.
மற்ற பயணிகள் தங்களது விமான பயண தேதிகளை மாற்றி அமைத்தும், விமான டிக்கெட்டுகளை ரத்து செய்தும் தங்கள் வீடுகளுக்குத் திரும்பிச் சென்றனர்.
இந்த சம்பவத்தில் தொழில்நுட்ப கோளாறுடன் புறப்பட்டு சென்றிருந்தால், விமானம் விபத்தில் சிக்கும் நிலை ஏற்பட்டிருக்கலாம்.
ஆனால் விமானி, தொழில்நுட்ப கோளாறை சரியான நேரத்தில் கண்டறிந்ததால், விமானம் புறப்படவில்லை.
இதனால் 174 பயணிகளும் உயிர் தப்பியுள்ளனர் என்பது குறிப்பிடத்தக்கது.
இந்நிலையில் அந்த விமானத்தில் ஏற்பட்ட தொழில்நுட்ப கோளாறு சரி செய்யப்பட்டது.
இதையடுத்து 138 பயணிகளுடன் அந்த விமானம் கோலாலம்பூர் நோக்கி நேற்று மாலை 5 மணி அளவில் புறப்பட்டு சென்றது.
இந்தியாவில் 'ஏடிஸ்' வகை நுளம்புகளால் பரவும் டெங்கு காய்ச்சலுக்கு நாடு முழுவதும் இதுவரை 5 ஆயிரத்துக்கும் அதிகமானோர் பாதிக்கப்பட்டு இருப்பதாக இந்திய சுகாதாரத்துறை தெரிவித்துள்ளது.
தமிழகம் மற்றும் புதுச்சேரியில் இதுவரை ஆயிரத்துக்கும் மேற்பட்டோர் டெங்கு காய்ச்சலால் பாதிக்கப்பட்டு உள்ளனர்.
தமிழகம் மற்றும் புதுச் சேரியில் டெங்கு காய்ச்சல் வேகமாக பரவி வருகிறது.
சென்னையில் 12 வயது சிறுமியும், கிருஷ்ணகிரியில் மாணவரும் நேற்று முன்தினம் உயிரிழந்துள்ளனர் என்று இந்திய ஊடகம் ஒன்று தெரிவித்துள்ளது.
சென்னை அரசு ஆஸ்பத்திரிகளில் 135 பேர் அனுமதிக்கப்பட்டு சிகிச்சை பெற்று வருகிறார்கள்.
கடந்த சில நாட்களாக தமிழகத்தில் பல்வேறு இடங்களில் மழை பெய்துவருகிறது.
இதையடுத்து தமிழகம் முழுவதும் நகராட்சி நிர்வாகம் மற்றும் சுகாதாரத்துறை சார்பில் சிறப்பு குழுக்கள் அமைக்கப்பட்டு, டெங்கு காய்ச்சல் செயல்பாடுகள் கண்காணிக்கப்பட்டு வருகிறது.
டெங்கு காய்ச்சலால் பாதிக்கப்பட்டோர் அரசாங்க ஆஸ்பத்திரிகளில் சிகிச்சை பெறவும் அந்நாட்டு சுகாதாரத்துறை அறிவுறுத்தி உள்ளது.
பான் எண்ணுடன் ஆதார் இணைப்புக்கான அவகாசம் டிச. 31 வரை நீட்டிப்பு.
நிரந்தர வருமான வரி கணக்கு எண்ணுடன் (பான் எண்) ஆதார் எண்ணை இணைப்பதற்கான அவகாசம் டிசம்பர் 31ஆம் தேதி வரை நீட்டிக்கப்பட்டுள்ளது.
பான்-ஆதார் இணைப்புக்கான அவகாசத்தை மத்திய நேரடி வரிகள் வாரியம் (சிபிடிடி) நீட்டிப்பது, இது ஏழாவது முறையாகும்.
ஏற்கெனவே இந்த அவகாசத்தை கடந்த மார்ச் 31-ஆம் தேதியில் இருந்து செப்டம்பர் 30-ஆம் தேதி வரை 6 மாதங்களுக்கு மத்திய அரசு நீட்டித்திருந்தது.
இந்த அவகாசம் தற்போது மேலும் 3 மாதங்களுக்கு நீட்டிக்கப்பட்டுள்ளது.
இந்திய குடிமக்கள் ஒவ்வொருவருக்கும் இந்திய தனித்துவ அடையாள ஆணையம் (யுஅய்டிஏஅய்), ஆதார் எண் என்ற 12 இலக்க அடையாள எண்ணை வழங்கு கிறது.
வருமான வரி செலுத்தும் தனி நபருக்கும், நிறுவனத்துக்கும் நிரந்தர வருமான வரி கணக்கு எண் (பான் எண்) என்ற 10 இலக்கத்தில் எண்ணும், எழுத்தும் கொண்ட அடையாள எண்ணை வருமான வரித் துறை வழங்குகிறது.
வருமான வரி எண்ணுடன் ஆதார் எண்ணை இணைக்க வேண்டும் என்று மத்திய நேரடி வரிகள் வாரியம் கடந்த 2017-ஆம் ஆண்டு ஜூலை 1-ஆம் தேதி அறிவிக்கை வெளியிட்டிருந்தது.
அதன்பிறகு ஆதார்-பான் இணைப்புக்கான அவகாசம் பல முறை நீட்டிக்கப்பட்டது.
இதனிடையே, குடிமக்களுக்கு ஆதார் அட்டை வழங்குவதற்கு எதிராகத் தொடுக்கப்பட்ட வழக்கை விசாரித்த உச்சநீதிமன்றம், ஆதார் திட்டம் சட்டப்படி செல்லும் என்று கடந்த ஆண்டு செப்டம்பர் மாதம் தீர்ப்பளித்தது.
மேலும், வருமான வரி செலுத்துவதற்கு ஆதார் எண் கட்டாயம் என்றும் உச்சநீதிமன்றம் தீர்ப்பளித்தது.
இதனிடையே, வருமான வரி கணக்கைத் தாக்கல் செய்யும்போது, பான் எண்ணுக்குப் பதிலாக ஆதார் எண்ணைக் குறிப்பிட்டால் போதுமானது மத்திய பொது பட்ஜெட்டில் கடந்த ஜூலை மாதம் 5-ஆம் தேதி அறிவிக்கப்பட்டது.
வைகைக் கரை தமிழ்ப் பண்பாட்டை வெளிப்படுத்தி இருக்கும் கீழடி அகழாய்வு இடங்களை திமுக தலைவர் மு. க. ஸ்டாலின் இன்று நேரில் சென்று பார்வையிட்டார்.
சங்க கால இலக்கியங்கள் சொல்லும் வாழ்வியல் முறை என்பது ரத்தமும் சதையுமாக வாழ்ந்த தமிழர் தம் வாழ்க்கையே; அது புனைவுகள் அல்ல என்பதை கீழடி அகழாய்வு முடிவுகள் வெளிப்படுத்தின.
வடக்கே கங்கை நதிக்கரையில் நகர நாகரிகம் கிமுக 6-ம் நூற்றாண்டில் தொடங்கியது.
ஆனால் தெற்கே வைகை நதிக்கரையில் கிமு 6-ம் நூற்றாண்டில் தமிழர்கள் உச்சகட்ட நகர வாழ்வை வாழ்ந்தனர்; தமிழர்கள் எழுத்தறிவுமிக்க அறிவில் சிறந்தவர்களாக பெரும் வளமையான வாழ்வு வாழ்ந்தனர் என்பதை கீழடி அகழாய்வு சான்றுகள் அறிவியல் பூர்வமாக நிரூபித்திருக்கின்றன.
இந்திய துணைக் கண்டத்தின் வரலாற்றை திருத்தி எழுதும் நிலையை கீழடி அகழாய்வு முடிவுகள் உருவாக்கி இருக்கின்றன.
ஒவ்வொரு தமிழருக்கும் பெருமிதத்தையும் தரக்கூடிய கீழடி அகழாய்வு தளத்தை பொதுமக்கள் ஏராளமானோர் பார்வையிட்டு செல்கின்றனர்.
அண்மையில் நாம் தமிழர் கட்சியியின் தலைமை ஒருங்கிணைப்பாளர் சீமான் கீழடி அகழாய்வு இடத்துக்கு சென்று பார்வையிட்டார்.
அவரைத் தொடர்ந்து இன்று திமுக தலைவர் மு. க. ஸ்டாலின் கீழடிக்கு சென்று அகழாய்வு இடங்களைப் பார்வையிட்டார்.
அவருடன் சிபிஎம் எம். பி. சு. வெங்கடேசன் மற்றும் திமுகவின் முன்னணி நிர்வாகிகள் ஏராளமானோர் சென்றனர்.
இது தொடர்பாக, "2600 ஆண்டுகளுக்கும் முற்பட்ட தமிழர் நாகரிகத்தை உலகுக்கு உணர்த்திய கீழடி நிலத்தை பார்வையிட்ட போது" என்ற தலைப்பில் தாம் பார்வையிட்டவீடியோவை ஸ்டாலின் தமது ட்விட்டர் பக்கத்தில் பதிவேற்றியுள்ளார்.
உக்ரைன் அதிபரிடம் விசாரணை கோரிய ட்ரம்ப்!
ஜனநாயகக் கட்சியின் சார்பில் அதிபர் வேட்பாளராக களமிறங்க வாய்ப்புள்ள முன்னாள் துணை அதிபர் ஜோ பிடனுக்கு எதிராக விசாரணை நடத்தும்படி உக்ரைன் நாட்டு அதிபரிடம் டொனால்ட் ட்ரம்ப் தொலைபேசி வாயிலாக கேட்டுக் கொண்டதாக வெளியான தகவல் உண்மைதான் என வெள்ளை மாளிகை உறுதிப்படுத்தியுள்ளது.
இவ்வாறு பிறநாட்டுக்கு அழுத்தம் கொடுத்து அமெரிக்க தலைவர் தொடர்பாக விசாரிக்க கூறியது தவறான செயல் என்று கூறி, ஜனநாயக கட்சி சார்பில் பிரதிநிதிகள் சபையில் டிரம்ப்க்கு எதிராக தகுதிநீக்க தீர்மானம் முன்மொழியப்பட்டுள்ளது.
இதுதொடர்பாக பிரதிநிதிகள் சபையின் சபாநாயகர் நான்சி உத்தரவின்பேரில் 6 கமிட்டிகள் அமைக்கப்பட்டு அதிபரின் நடவடிக்கை தொடர்பாக விசாரணை துவங்கியுள்ளது.
இந்த நிலையில் உக்ரைன் அதிபர் வோலோடிமைர் ஜெலென்ஸ்கியிடம் கடந்த ஜூலை 25 ஆம் தேதியன்று ட்ரம்ப், தொலைபேசியில் தொடர்பு கொண்டு பேசியுள்ளார், எனவே விசாரணை நடத்துங்கள்" என்று டிரம்ப் அப்போது கூறியுள்ளார்.
இரு நாட்டு அதிபர்களும், என்ன பேசினார்கள் அறிக்கையை வெள்ளை மாளிகை நேற்று அதிகாரப்பூர்வமாக வெளியிட்டுள்ளது.
எனவே இந்த உரையாடல் நடந்தது உண்மைதான் என்பது ஒப்புக் கொள்ளப்பட்டுள்ளது.
அதேநேரம் ஐக்கிய நாடுகள் சபை கூட்டத்தை விட்டு வெளியே நிருபர்களிடம் பேசிய டொனால்ட் ட்ரம்ப், இந்த கோரிக்கை நட்பு ரீதியாக முன்வைக்கப்பட்டது.
உக்ரைன் அதிபருக்கு எந்த விதமான அழுத்தமும் தரப்படவில்லை என்று தெரிவித்தார்.
ஆனால் இதில் கவனிக்க வேண்டிய ஒரு விஷயம், உக்ரைனுக்கு வழங்கப்பட்ட சுமார் 400 மில்லியன் டாலர் மதிப்பிலான நிதி உதவியை அமெரிக்க அரசு திடீரென நிறுத்தி வைத்தது.
பிறகு சில காலம் கழித்து அந்த நிதியை ஒதுக்கீடு செய்தது.
இதையும் அதிபரிடம் ட்ரம்ப் பேசிய இந்த கருத்தையும் வைத்து, முடிச்சு போடுகின்றனர் ஜனநாயக கட்சியினர்.
எனவே இந்த சம்பவம் அமெரிக்க அரசியலில் புயலை கிளப்ப தொடங்கியுள்ளது.
ஜோ பிடன், மகன், ஹண்டர் 2014, ஏப்ரலில், உக்ரைன் நாட்டின் புரிஸ்மா ஹோல்டிங்ஸின் கட்டண வாரிய உறுப்பினராக நியமிக்கப்பட்டார்.
இந்த நிறுவனம் ரஷ்யாவால் இணைக்கப்பட்ட உக்ரேனிய தீபகற்பமான கிரிமியாவில் இயற்கை எரிவாயு பிரித்தெடுக்கும் நடவடிக்கைகளில் ஈடுபட்டு வந்தது குறிப்பிடத்தக்கது.
புரிஸ்மா ஹோல்டிங்ஸ் நிறுவனத்திற்கு எதிரான முறைகேடு புகாரை விசாரித்த விசாரணை அதிகாரி பதவி நீக்கம் செய்யப்பட்டார்.
இதில் ஜோ பிடன் கைவரிசை இருப்பதாக குடியரசு கட்சி குற்றம்சாட்டி வருகிறது.
ஆனால் தனது தந்தையை தனது தொழில் விஷயங்களுக்கு பயன்படுத்தியதாக எழுந்த குற்றச்சாட்டை தொடர்ந்து ஹண்டர் மறுத்துவருகிறார்.
பள்ளிக்கல்வித்துறை அமைச்சர் செங்கோட்டையன் முன்னிலையில் செய்தியாளர்களை அரசு அதிகாரி அடிக்கப்பாய்ந்த விவகாரம் பெரும் பரபரப்பை ஏற்படுத்தியுள்ளது.
ஈரோடு மாவட்டம் கோபி அருகே உள்ள தூக்கநாயக்கன்பாளையத்தில் அமைச்சர் செங்கோட்டையன் குடிநீர் திட்டப்பணிகளை தொடங்கி வைத்தார்.
அப்போது அவரை செய்தியாளர்கள் படம் எடுத்துக்கொண்டிருந்த போது, தமிழ்நாடு குடிநீர் வடிகால் வாரியத்தின் உதவி செயற்பொறியாளர் முத்துலிங்கம் அவர்களுக்கு இடையூறு ஏற்படுத்தும் வகையில் நின்றுகொண்டிருந்தார்.
இதனால் "சார், சார், கொஞ்சம் தள்ளி நில்லுங்க" என செய்தியாளர்கள் குரல் எழுப்பியுள்ளனர்.
அப்போது "யாரை தள்ளச் சொல்கிறாய், நீ என்ன பெரிய இவனா" என ஒருமையில் பேசியதோடு தன்னை தள்ளச் சொன்ன செய்தியாளர்களை அடிக்கப்பாய்ந்தார்.
மதுபோதையில் அவர் இருப்பதை அறிந்த அமைச்சர் செங்கோட்டையன் அவரை உடனடியாக அங்கிருந்து வெளியேற்றும்படி உத்தரவிட்டார்.
இதையடுத்து உயர் அதிகாரிகள் முத்துலிங்கத்தை விழாவில் இருக்கவேண்டாம், உடனடியாக கிளம்புங்கள் என விரட்டியடித்தனர்.
இருப்பினும் உதவி செயற்பொறியாளர் முத்துலிங்கம் மீது துறை ரீதியான நடவடிக்கை கோரி 15-க்கும் மேற்பட்ட செய்தியாளர்கள் சாலைமறியலில் ஈடுபட்டனர்.
இது குறித்து தகவலறிந்த அமைச்சர் செங்கோட்டையன், ஈரோடு மாவட்ட தமிழ்நாடு குடிநீர் வடிகால் வாரியத்தின் உயர் அதிகாரிகளை தொடர்பு கொண்டு, மது அருந்திவிட்டு அரசு விழாவிற்கு வர என்ன தைரியம் என லெட்ப் அண்ட் ரைட் வாங்கினாராம்.
மேலும், முத்துலிங்கத்தை இடைநீக்கம் செய்யவும் அவர் கேட்டுக்கொண்டாராம்.
5-ம் கட்ட அகழ்வராய்ச்சியில் உலகளவில் கீழடியின் புகழ் நிலைக்கும் வகையில் வரலாற்று சுவடுகள் கிடைத்துள்ளன என்று அமைச்சர் பாண்டியராஜன் கூறினார்.
ஜெயகாந்தன், கதர் மற்றும் கிராமத்தொழில்கள் வாரியத்துறை அமைச்சர் ஜி. பாஸ்கரன் ஆகியோர்கள் முன்னிலையில் தமிழ் ஆட்சி மொழி மற்றும் தமிழ் பண்பாட்டுத்துறை அமைச்சர் க. பாண்டியராஜன் பார்வையிட்டு செய்தியாளர்களிடம் தெரிவிக்கையில்:
கீழடி 5-ம் கட்ட அகழ்வராய்ச்சியில் தமிழகத்தில் நிலவிய சங்ககால வரலாற்று ஆய்வில் ஒரு திருப்புமுனையாகத் திகழ்கிறது.
கீழடியில் கி. மு. 6-ஆம் நூற்றாண்டு முதல் கி.பி. 1-ஆம் நூற்றாண்டு வரை வளமையான கொண்ட பகுதியாக விளங்குகின்றது.
தற்போது கிடைக்கப் பெற்றுள்ள சான்றுகளின் மூலம் வைகை நதிக்கரையில் நகரமயமாதல் இவ்ஆய்வில் தொிகிறது.
கீழடியில் அகழ்வாயில் அறிவியல் ரீதியான காலக்கணிப்புகள் தமிழ்-பிராமியின் காலம் மேலும் 100 ஆண்டுகளுக்கு பழமைவாய்ந்தது என முடிவு செய்துள்ளது. கி. மு. 6-ஆம் நூற்றாண்டிலேயே தமிழகம் எழுத்தறிவு பெற்ற சமூகமாக இந்த ஆய்வில் தெரிய வருகிறது.
மேலும் இந்த ஆய்வின் மூலம் வெளிக்கொணரப்பட்ட 70 எலும்புத்துண்டுகளில் மாதிரிகள் அறிவியல் அடிப்படையில் பகுப்பாய்வு செய்வதற்கு முதுகலை மற்றும் ஆராய்ச்சி நிறுவனமான டெக்கான் கல்லூரிக்கு அனுப்பப்பட்டுள்ளது.
இந்த எழும்புத்துண்டுகள் பகுப்பாய்வில் தன்மைக்கேற்ப வகைப்படுத்தப்பட்டதில் திமில்காளை, எருமை, வெள்ளாடு, காட்டுப்பன்றி, கலைமான், மயில் ஆகிய உயிரினங்கள் எழும்புத்துண்டுகள் மூலம் அடையாளம் காணப்பட்டன.
பசு, எருமை, வெள்ளாடு ஆகிய விலங்கினங்கள் வேளாண்மைக்கு உறுதுணை செய்யும் வகையிலும், கலைமான், வௌ்ளாடு, காட்டுப்பன்றி போன்ற விலங்கினங்களில் சில எழும்பு மாதிரிகளில் வெட்டுத்தழும்புகள் காணப்படுவதால் இவ்விலங்கிகளை உணவிற்காகவும் பயன்படுத்தப்படுகின்றன இந்த ஆய்வில் தொிய வருகிறது.
இப்பகுப்பாய்வு முடிவுதல் மூலம் சங்கக்கால சமூகம் வேளாண்மையை முதன்மையாகக் கொண்டிருந்தவர்கள் கால்நடை வளர்ப்பையும் மேற்கொண்டனர்.
செங்கற்கள் சுண்ணாண்மைச் சார்ந்து கூரை ஓடுகள் மற்றும் சுடுமண்ணால் உரைக்கிணற்றின் பூசு ஆகியவற்றின் மாதிரிகள் வேலூர் தொழிற்நுட்ப பல்கலைக்கழகத்திற்கு பகுப்பாய்விற்கு அனுப்பப்பட்டுள்ளன.
இவை ஒவ்வொன்றிலும் சிலிக்காமண், சுண்ணாம்பு, இரும்பு, அலுமனியம் மற்றும் மெக்னீசியம் போன்ற கனிமங்கள் இந்த ஆய்வில் காணக் கிடைக்கின்றன.
இதுபோன்ற அரியவகைகளை பாதுகாக்க கீழடிப் பகுதியை அதிகளவில் தமிழ் அறிஞர்கள், மாணவ, மாணவியர்கள், பொதுமக்கள் ஆகியோர் பார்த்து பயன்பெறும் வகையில் பிரதான இடத்தில் அருங்காட்சியகம் ரூ.20 கோடி மதிப்பீட்டில் அமைப்பதற்கான பணிகள் நடைபெற்று வருகின்றன.
மேலும் 5-ம் கட்ட அகழ்வராய்ச்சி பணி இரண்டு வாரங்களுக்கு நீட்டிப்பு செய்து தொடர்ந்து பணிகள் நடைபெறும்.
அதேபோல் அடுத்தாண்டு நான்கு இடங்களில் 6-ம் கட்ட அகழ்வராய்ச்சி பணி மத்திய அரசுடன் மாநில அரசு இணைந்து பணிகள் மேற்கொள்ளவுள்ளது என தமிழ் ஆட்சி மொழி மற்றும் தமிழ் பண்பாட்டுத்துறை அமைச்சர் க.பாண்டியராஜன், தெரிவித்தார்.
இந்நிகழ்ச்சியில் மானாமதுரை சட்டமன்ற உறுப்பினர் எஸ். நாகராஜன், முன்னாள் நாடாளுமன்ற உறுப்பினர் செந்தில்நாதன், தொல்லியல் துறை உதவி இயக்குநர் ஜீவனாந்தம், காப்பாளர் ஆசைத்தம்பி, திருப்புவனம் வட்டாட்சியர் ராஜா மற்றும் அரசு அலுவலர்கள் உட்பட பலர் கலந்து கொண்டனர்.
ஆந்திரா கிளப் சார்பில் உலக முதியோர் தினத்தையொட்டி ஆசியானா சுபம் முதியோர் குடியிருப்பு நிறுவனம் சார்பில், முதியவர் ஆடை அணிவகுப்பு, ஆட்டம், பாட்டு கொண்டாட்டம் என கோலாகலமாக நடைபெற்றது.
92 வயது பாட்டி ஆடுபாம்பே பாடலுக்கு நடனம் ஆடி அசத்தினார்.
சிறந்த முதியோர் தம்பதிகளாக தேர்ந்தெடுக்கப்பட்ட ரமணன் தம்பதிகளுக்கு பரிசுகளை நடிகை அம்பிகா, பாடகி எல். ஆர். ஈஸ்வரி, பூர்ணிமா குமார் ஆகியோர் வழங்கினர்.
விர்கோ எவன்ட்ஸ் பூர்ணிமா குமார் நிகழ்ச்சிகளுக்கு ஏற்பாடு செய்திருந்தார்.
தொழிலதிபர் நல்லி குப்புசாமி செட்டி, நடிகை அம்பிகா, பாடகி எல். ஆர். ஈஸ்வரி ஆகியோர் கலந்துகொண்டு போட்டியில் வெற்றி பெற்ற முதியவர்களை பாராட்டி பரிசு வழங்கினர்.
15 பாட்டிகள் பேஷன் ஷோவில் கலந்து கொண்டனர்.
ஹரிப்ரியா முதலிடம் பிடித்தார்.
சுரேகா, ராதிகா 2, 3வது இடம் பிடித்தனர்.
அழகிய தாத்தாக்கள் பேஷன் ஆடைகள் அணிந்து அணிவகுத்தனர்.
மாணிக் முதலிடத்தையும், கண்ணன் 2வது இடத்தையும் பிடித்தனர்.
சிறந்த ஆடல் பாட்டிகளாக சூசன், கலா, வனஜா ஆகியோர் வெற்றி பெற்றனர்.
திரு, திருமதி சென்னை போட்டியில் ரமணன் தம்பதிகள் முதலிடத்தையும், சீனிவாசன்-பாலாம்பாள் தம்பதிகள் 2வது இடத்தையும் பிடித்தனர்.
முதியவர்களின் குடும்பத்தினர் கலந்து கொண்டு அவர்களை ஊக்குவித்தனர்.
92 வயதான லலிதா ஆடுபாம்பே பாடலுக்கு ஆடி அசத்தினார்.
மகளிர் தினம், காதலர் தினம் போல முதியவர் தினம் கோலாகலமாக கொண்டாடப்பட வேண்டும் என்று விர்கோ எவன்ட்ஸ் பூர்ணிமா குமார் தெரிவித்தார்.
சர்வதேச தொழிலாளர் அமைப்பு கூட்டத்தில் தொழிலாளர் ஆணையர் முத்துமாணிக்கம் பங்கேற்பு.
சர்வதேச தொழிலாளர் அமைப்பு என்பது ஐக்கிய நாடுகள் சபையில் அமையப்பெற்ற ஒரே முத்தரப்பு மன்றம் ஆகும்.
உலக நாடுகள் அனைத்திலும் தொழிலாளர் சட்டங்கள் ஐக்கிய நாடுகள் சபையின் சர்வதேச தொழிலாளர் அமைப்பின் மரபுகள் மற்றும் பரிந்துரைகளின் அடிப்படை மூலமாகவே இயற்றப்படுகிறது.
அத்தகைய மரபுகள் மற்றும் பரிந்துரைகளின் மீளாய்வு சுவிட்சர்லாந்து நாட்டின் ஜெனீவா நகரில் சர்வதேச தொழிலாளர் அமைப்பின் வளாகத்தில் 27-ம் தேதிவரை நடைபெறுகிறது.
இந்த கூட்டம் அனைத்து மரபு மற்றும் பரிந்துரைகளை கலந்து ஆலோசித்து, விவாதித்து, ஆட்சிமன்ற குழுவின் பரிந்துரைக்கு அனுப்பும்.
இந்திய அரசின் பிரதிநிதியாக மத்திய தொழிலாளர் மற்றம் வேலை வாய்ப்பு அமைச்சக துணை தலைமை தொழிலாளர் ஆணையர் முத்துமாணிக்கம், இந்த கூட்டத்தில் கலந்துகொண்டுள்ளார்.
187 நாடுகளை சேர்ந்த சர்வதேச தொழிற்சங்கங்கள், வேலை அளிப்போர் மற்றும் அரசாங்கங்கள் இந்த முத்தரப்பு கூட்டத்தில் கலந்து கொள்கின்றன.
இம்மாதிரியான பணிக்கு ஒரு துணை தலைமை தொழிலாளர் ஆணையர், இந்திய நாட்டின் பிரதிநிதியாக அனுப்பப்படுவது இதுவே முதல்முறை என்று துணை தலைமை தொழிலாளர் ஆணையர் வெளியிட்டுள்ள செய்திக் குறிப்பில் தெரிவிக்கப்பட்டுள்ளது.
இந்த நிலையில், கன்னியாகுமரி மாவட்டம் நாகர்கோவிலில் நடைபெற உள்ள நிகழ்ச்சி ஒன்றில் கலந்துகொள்வதற்காக நடிகர் விஜய்யின் தந்தையும், இயக்குநருமான எஸ். ஏ. சந்திரசேகர் இன்று சென்னையிலிருந்து விமானம் மூலம் தூத்துக்குடி வந்தார்.
அப்போது, விஜய் பேசியது குறித்தும், அ. தி. மு. க-வினர் எதிர்ப்பு தெரிவித்தது குறித்தும் கேட்கப்பட்டது.
அதற்குப் பதிலளித்துப் பேசிய அவர், "சாலையில் பைக்கில் சென்று கொண்டிருந்தபோது பேனர் விழுந்து விபத்தில் சுபஸ்ரீ உயிரிழந்தார்.
இந்தச் சம்பவத்தைப் பற்றி எல்லோருமே பேசிக் கொண்டுதான் இருக்கிறார்கள்.
இப்படி, அனைவரும் பேசிவரும் ஒரு விஷயத்தைப் பற்றிதான் விஜய்யும் பேசினார்.
நீதிமன்றமே சுபஸ்ரீயின் விஷயத்தில் சம்பந்தப்பட்டவர்களை ஏன் இன்னும் கைது செய்யவில்லை?" எனக் கேள்வி கேட்டிருந்தது.
இந்த நிலையில், விஜய் பேசிய கருத்துக்கு மட்டும் அமைச்சர்களும், அ. தி. மு. க-வினரும் ஏன் எதிர்ப்பு தெரிவிக்கிறார்கள் எனத் தெரியவில்லை என்றவரிடம், "விஜய்யின் மேடைப்பேச்சு அரசியலுக்கு வருவதற்கான அறிகுறியா?"
என கேட்டதற்கு "அப்படி எனக்கு எதுவும் தெரியவில்லை.
ஆளை விடுங்கள், அவசரமாகப் போகணும்" எனச் சொல்லிவிட்டுக் கிளம்பினார்.
துணை முதலமைச்சர் ஓ. பன்னீர்செல்வம் இன்று சென்னை ராஜா அண்ணாமலைபுரம், வள்ளீஸ்வரன் கோயில் தோட்டம் பகுதியிலுள்ள தமிழ்நாடு குடிசை மாற்று வாரிய குடியிருப்புகளை ஆய்வுசெய்து, பொது மக்களின் குறைகளை கேட்டறிந்தார்.
1979-80 ஆம் ஆண்டு கட்டப்பட்ட 488 குடியிருப்புகள் மிகவும் பழுதடைந்துள்ளது.
சிதிலமடைந்துள்ள பழைய குடியிருப்புகளை இடித்துவிட்டு புதிய குடியிருப்புகளை கட்டித்தருமாறு குடியிருப்புவாசிகளின் கோரிக்கையை ஏற்று, விரைவில் பணிகள் துவக்கப்பட்டு புதிய குடியிருப்புகள் கட்டி முடிக்கப்படும் என்று துணை முதலமைச்சர் குடியிருப்புவாசிகளுக்கு உறுதியளித்தார்.
ரூ. 67.89 கோடி திட்ட மதிப்பீட்டில், 200 சதுர அடி பரப்பளவு கொண்ட பழைய குடியிருப்புகளை இடித்துவிட்டு, 400 சதுர அடி பரப்பளவில், ஒரு படுக்கை அறை, ஒரு வரவேற்பு அறை, ஒரு சமையல் அறை, ஒரு குளியலறை மற்றும் ஒரு கழிவறை கொண்ட புதிய குடியிருப்புகள், அனைவருக்கும் வீடு திட்டத்தின் கீழ் விரைவில் கட்டப்பட உள்ளது என்பதை துணை முதலமைச்சர் தெரிவித்தார்.
இந்த திட்டத்திற்கான ஒப்பந்த புள்ளிகள் இறுதி செய்யப்பட்டுள்ள நிலையில், விரைவில் தற்போதுள்ள குடியிருப்புகள் இடிக்கப்பட்டு புதிய குடியிருப்புகள் கட்டும் பணிகள் விரைந்து செயல்படுத்தப்படும் என்றும் தெரிவித்தார்.
அதுவரை இப்பகுதியை சுத்தமாகவும், சுகாதாரமாகவும் பராமரிக்க சம்மந்தப்பட்ட குடிசைப் பகுதி மாற்று வாரிய அதிகாரிகள் மற்றும் சென்னை மாநகராட்சி அதிகாரிகளுக்கு துணை முதல்வர் உத்தரவிட்டுள்ளார்.
வீடில்லாத ஏழை மக்களுக்கு இதுவரை 6 லட்சம் வீடுகள் கட்டித் தரப்பட்டுள்ளது என்றும், அனைவருக்கும் 2023-க்குள் வீடுகள் கட்டி கொடுக்கப்படும் என்று ஓ. பன்னீர்செல்வம் கூறினார்.
ரவி எம். எல். எ. மற்றும் அதிகாரிகள் சென்றார்கள்.
இந்திரா சிவசைலம் அறக்கட்டளை சார்பில் இளம் கலைஞர்களுக்கு கர்நாடக இசைப்போட்டி.
மெட்ராஸ் மியூசிக் அகாடமியில் வருடாந்திர இந்திரா சிவசைலம் அறக்கட்டளை இசைக்கச்சேரியின் ஒரு முன்னோட்டமாக, 7-ம் ஆண்டு "அன்வேஷா குவெஸ்ட் ஃபார் தி பெஸ்ட்" என்ற இசைப்போட்டியை இந்திரா சிவசைலம் அறக்கட்டளை நடத்தியது.
2018-ல் அறிமுகப்படுத்தப்பட்ட "அன்வேஷா பால வித்வான்" போட்டி வளர்ந்து வரும் இசை கலைஞர்களுக்கு "தி மியூசிக் அகாடமி அட்வான்ஸ்டு ஸ்கூல் ஆப் கர்னாடக" இசையிலிருந்து பிரசித்திபெற்ற நடுவர் மற்றும் இந்திரா சிவசைலம் அறக்கட்டளை பதக்கம் பெறுபவர்கள் முன்னிலையில் கர்நாடக இசையில் தங்கள் திறமைகளை வெளிப்படுத்துவதற்கு ஒரு தளத்தை வழங்குகிறது.
அன்வேஷா பாலவித்வான் போட்டியில் பங்கேற்பவர்கள், கர்நாடக இசையில் தங்கள் திறமை, செயல்திறன்களை இந்திரா சிவசைலம் அறக்கட்டளையின் முகநூல் பக்கத்தில் ஒரு வீடியோ வடிவில் பதிவேற்றம் செய்யுமாறு கேட்டுக்கொள்ளப்பட்டார்கள்.
இந்த ஆண்டு, இந்தப் போட்டியில் தமிழ்நாடு, ஆந்திரா, தெலங்கானா, கர்நாடகா, கேரளா மற்றும் யு. எஸ். ஏ, மத்தியக்கிழக்கு நாடுகளிலிருந்து ஒருசில பங்கேற்பாளர்கள் உட்பட ஏறக்குறைய 100 போட்டியாளர்கள் தங்கள் திறமைகளை பதிவேற்றம் செய்து கலந்து கொண்டனர்.
நடுவர் குழுவில் பேராசிரியை ரித்தா ராஜன், டாக்டர். ஆர். எஸ். ஜெயலட்சுமி, தி மியுசிக் அகாடமி அட்வான்ஸ்டு ஸ்கூல் ஆப் கர்னாட்டிக் மியுசிக்கை ஐ சேர்ந்த ஆசிரியர் குழு உறுப்பினர்கள் மற்றும் இந்த ஆண்டின் இந்திரா சிவசைலம் அறக்கட்டளைப் பதக்கம் பெறும் டாக்டர். பந்துலா ரமா ஆகியோர் உள்ளடங்குவர்.
இந்த ஆண்டு, 10-15 வயது வரை கலைஞர்களுக்கான வாய்ப்பாட்டு மற்றும் வாத்தியக்கருவி (புல்லாங்குழல் மற்றும் வயலின்) பிரிவுகள் தவிர, 16-20 வயது பிரிவைச் சேர்ந்த கலைஞர்களுக்கான போட்டியும் அறிமுகப்படுத்தப்பட்டது.
இந்நிகழ்ச்சியில் 3 பிரிவுகளிலும் பங்கேற்றவர்கள் மிக்ச்சிறப்பான வகையில் தங்கள் திறமைகளை வெளிப்படுத்தினர்.
அன்வேஷா 2019 போட்டியில் வெற்றி பெற்றவர்களாக அறிவிக்கப்பட்டவர்கள் விபரம் பின்வருமாறு:
சுவாதிகா, துருவ் எஸ். பதாங்கி ஆகியோரும், வாத்தியக்கருவி பிரிவில் காமாட்சி அம்பாதிபுதி, அப்ராமேய சேஷாத்திரி ஆகியோர் வெற்றி பெற்றுள்ளனர்.
16 வயது முதல் 20 வயது வரை கலைஞர்களுக்கான வாய்ப்பாட்டு வாத்தியக்கருவி பிரிவில் ஆர். டி. சியாம் ராகவ் வெற்றி பெற்றுள்ளார்.
அன்வேஷா நடுவர் குழு உறுப்பினர்களான டாக்டர் பந்துலா ரமா, பேராசிரியை ரித்தா ராஜன், டாக்டர் ஆர். எஸ். ஜெயலட்சுமி மற்றும் இந்திரா சிவசைலம் அறக்கட்டளையை சேர்ந்த சுனிதா சுப்ரமணியன் ஆகியோர் வெற்றி பெற்றவர்களுக்கு விருதுகளை வழங்கினர்.
இந்நிகழ்ச்சியைக் காண வந்திருந்த பார்வையாளர்களும் மற்றும் பங்கேற்பாளர்களும், வளர்ந்துவரும் கலைஞர்களிடையே கர்நாடக சங்கீதத்தை கலைவடிவில் நிலைநிறுத்தி பாதுகாத்து வரும் இந்திரா சிவசைலம் அறக்கட்டளையின் முயற்சியை பாராட்டினர்.
குழந்தைத் திருமணத்துக்கு எதிராக போராடிய இந்திய சிறுமிக்கு பில்கேட்ஸ் அறக்கட்டளை விருது.
குழந்தைத் திருமணம் மற்றும் குழந்தைத் தொழிலாளர் முறைகளை எதிர்த்து போராடியதற்காக, ராஜஸ்தானைச் சேர்ந்த 17 வயது சிறுமிக்கு பில்கேட்ஸ் அறக்கட்டளை சார்பில் "சேஞ்ச்மேக்கர்' (மாற்றத்துக்கு வித்திட்டவர்) விருது வழங்கப்பட்டு உள்ளது.
ராஜஸ்தான் மாநிலம், ஜெய்ப்பூரில் இருந்து 100 கி.மீ தொலைவில் உள்ள ஹின்ஸ்லா கிராமத்தைச் சேர்ந்த சிறுமி பாயல் ஜாங்கிட் (17).
அவருடைய கிராமத்தில் நிலவிய குழந்தைத் திருமண முறை, குழந்தைத் தொழிலாளர் முறை ஆகியவற்றுக்கு எதிராக தீவிர பிரச்சாரம் செய்தார்.
அவரது கிராமத்துக்கு அரு கில் இருந்த சில கிராமங்களிலும் இந்தப் பிரச்சாரத்தை அவர் மேற்கொண்டார்.
அதனால் அந்த பகுதிகளில் பல குழந் தைத் திருமணங்கள் தடுக்கப்பட்டன.
பாயலின் இந்தச் செயலை கவுரவிக்கும் வகையில் அவருக்கு பில் மற்றும் மெலிண்டா கேட்ஸ் அறக்கட்டளை சார்பில் விருது அறிவிக்கப்பட்டிருந்தது.
இந்நிலையில், அமெரிக்காவின் நியூயார்க் நகரில் இந்த விருது வழங்கும் விழா செவ்வாய்க்கிழமை இரவு நடை பெற்றது.
துணை பொதுச் செயலர் அமினா ஜெ. முகமதுவிடம் இருந்து "சேஞ்ச்மேக்கர்' விருதை பாயல் ஜாங்கிட் பெற்றுக் கொண்டார்.
விருது பெற்ற பின் பாயல் கூறுகையில், "எங்கள் கிராமத்தில் பல பிரச்சினைகள் இருந்தன.
குறிப்பாக பெண் குழந்தை களை வெளியே அனுப்பி படிக்க வைக்க மாட்டார்கள்.
அவர்களுக்கு சிறு வயதிலேயே திருமணம் செய்து வைத்து விடுவர்.
எனக்கும் சிறுவயதிலேயே திரு மணம் செய்து வைக்க குடும்பத்தினர் முடிவெடுத்தனர்.
அப்போது, சமூக ஆர் வலர் ஒருவரை அணுகி, எனது தந்தையை சமாதானம் செய்தேன்.
அதையடுத்து, குழந்தைத் திருமணத்துக்கு எதிராகவும், குழந்தைகளைப் பள்ளிக்கு அனுப்பக் கோரியும், பல பேரணிகள், போராட் டங்களை நடத்தினோம்.
ஒவ்வொரு வீடாக சென்று அனைவரிடத்திலும் இதுகுறித்து விழிப்புணர்வு ஏற்படுத்தி னோம்.
ஒவ்வொரு குழந்தைக்கும் தனது வாழ்க்கையை உயர்த்துவதற்கான வாய்ப்பை பெற்றோர் ஏற்படுத்தி தர வேண்டும்' என்றார் என்பது குறிப்பிடத் தக்கது.
யோர்தான் நாட்டில் மீண்டும் 2 மாத காலத்திற்கு பொது மன்னிப்புக் காலம் அறிவிக்கப்பட்டுள்ளது.
செப்டெம்பர் மாதம் 22 ஆம் திகதி ஆரம்பமான இந்த பொது மன்னிப்புக் காலம் எதிர்வரும் நவம்பர் மாதம் 29 ஆம் திகதி வரையில் நடைமுறையில் இருக்கும் என்று யோர்தான் தூதரக அலுவலகம் அறிவித்திருப்பதாக வெளிநாட்டு வேலைவாய்ப்புப் பணியகம் தெரிவித்துள்ளது.
தொழில் விசாவுடன் யோர்தானுக்கு சென்று குறிப்பிட்ட காலத்திற்கு அப்பால் விசா இன்றி தங்கியிருக்கும் வெளிநாட்டு பணியாளர்கள் இந்த பொது மன்னிப்புக் காலத்தில் எந்தவித தண்டப்பணமும் செலுத்தாமல் நாட்டிற்கு திரும் பமுடியும்.
இருப்பினும் சுற்றுலா விசாவில் அங்கு சென்று விசா அனுமதிக்காலம் முடிவடைந்த பின்னர் சட்ட விரோதமாக தங்கியிருக்கும் வெளிநாட்டவர்கள் தண்டப்பணத்தை செலுத்திய பின்னர் அங்கிருந்து வெளியேற முடியும் என்று யோர்தான் தூதரகம் தெரிவித்துள்ளது.
யோர்தானில் கடந்த பெப்ரவரி மாத்திலும் சட்ட விரோதமாக அங்கு தங்கியிருக்கும் வெளிநாட்டவர்களுக்கு அங்கிருந்து வெளியேறுவதற்கு இவ்வாறான பொது மன்னிப்புக்காலம் அறிவிக்கப்பட்டிருந்தமை குறிப்பிடத்தக்கது.
தமிழகத்தில் காலூன்ற ஜாதிய அரசியலை கையிலெடுக்கிறதா பாஜக?
தமிழகத்தில் எப்படி எப்படியோ, எங்கெங்கோ சுத்தி, தாமரையை மலரவே வைக்க முடியாத பட்சத்தில், கடைசியில் ஜாதி அரசியலை பாஜக கையில் எடுப்பதாக கூறப்படுகிறது.
முதல்முறை மோடி பிரதமராக இருந்தபோது, தமிழகத்தில் தாமரையை கை விட்டு துழாவி பார்க்க வேண்டிய நிலைமையில் இருந்தது.
இதற்கு பிறகு 2-வது முறையாக, அதாவது நடந்து முடிந்த எம்பி தேர்தலின்போதுதான், "என்ன பண்ணுவீங்களோ தெரியாது. தமிழகத்தில் தாமரை மலர்ந்தே தீர வேண்டும்" என்று அமித்ஷா கண்டிப்புடன் தெரிவித்தார்.
ஆனாலும் போட்டியிட்ட 5 தொகுதிகளிலும் மண்ணைதான் கவ்வ முடிந்தது.
நாடு முழுக்க பாஜகவை மெச்சிக் கொண்டாலும் தமிழகத்தில் எதிர்ப்பு அலை வீசிக் கொண்டுதான் இருக்கிறது.
இது எல்லாவற்றிற்கும் மேலாக முத்தலாக், காஷ்மீர் விவகாரம், இந்தி திணிப்பு, ஒரே தேசம் ஒரே மொழி.
இப்படி எல்லாமே சேர்ந்து கொண்டதால் இன்னும் சுணக்கத்தில் காணப்படுகிறது.
அதனால்தான் தமிழக பாஜக நிர்வாகிகள் மீது பாஜக தலைமை செம கடுப்பில் இருப்பதாகவும், இதன் காரணமாகவே இன்னும் மாநில தலைமையைகூட நியமிக்க முடியாத அளவுக்கு சிக்கல் ஏற்பட்டுள்ளதாகவும் கூறப்படுகிறது.
இது ஒரு பக்கம் இருந்தாலும், வரப்போகிற சட்டமன்ற தேர்தலுக்குள் எப்படியாவது தமிழகத்தில் பாஜகவை வேரூன்றிவிட வேண்டும் என்றே பாஜக திட்டம் போட்டு வருகிறது.
அதற்காக நேரடி கள ரிப்போர்ட், உளவுத்துறை ரிப்போர்ட் இது போன்றவற்றின் மூலம் கிட்டத்தட்ட ஒரு முடிவுக்கு பாஜக தலைமை வந்துள்ளதாக தெரிகிறது.
அதன்படி, அதிமுகவாக இருந்தாலும் சரி, திமுகவாக இருந்தாலும் சரி, 2 திராவிட கட்சிகளுமே நாடார் இன மக்களுக்கும், வன்னியர் இன மக்களுக்கும் தேவேந்திர குல வேளாளர் மக்களுக்கும் போதுமான முக்கியத்துவம் தருவதில்லை என்ற எண்ணம், அந்தந்த சமுதாய மக்களிடையே நிலவி வருகிறது.
இதனால் திராவிட கட்சிகள் மீது வருத்தத்தில் உள்ளதாகவும் கூறப்படுகிறது.
இந்த சூட்சுமத்தைதான் பாஜக தந்திரமாக கையில் எடுத்து செயல்படுத்த துவங்கி உள்ளது.
அந்தந்த சமுதாய இனத்தை பெருமைப்படுத்தும் வகையில், அல்லது முக்கியத்துவம் அளிக்கும்வகையில் ஒரு பதவியை தந்து கௌரவிக்க முடிவு செய்துள்ளதாம்.
தெலங்கானா ஆளுநராக தமிழிசை சவுந்திரராஜனின் நியமனமும் அப்படிப்பட்ட ஒன்றுதானாம்.
இதேபோல, இஸ்ரோவில் உயர் பதவியில் உள்ள நாடார்களுக்கும் பாஜக அரசு முக்கியத்துவம் தந்து கொண்டிருப்பதாகவும் கூறப்படுகிறது.
இப்படியே ஒவ்வொரு இனத்தையும் கவுரவப்படுத்தும் வகையில் பாஜக செயல்பட்டால், அந்தந்த இன மக்களுக்கு பெருமையும், மகிழ்ச்சியும் கிடைக்க செய்யும் என்பது உண்மைதான்.
மேலும், எந்த விஷயத்திலும் மசியாத ஒன்று, இந்த சாதி அரசியலில் பாஜகவுக்கு மசியவே செய்யும்.
அதே நேரம், ஏற்கனவே சாதி அரசியலில் தமிழகம் சின்னாபின்னமாகி கொண்டிருக்கும்போது, பாஜகவின் இந்த செயல்பாடுகள், எரிகிற தீயில் மேலும் எண்ணெயை ஊற்றுவது போல ஆகிவிடுமா என்பது தெரியவில்லை.
அப்படி ஒருவேளை சாதி தீ கொழுந்துவிட்டு எரிய தொடங்கிவிட்டால், தமிழகத்தில் இப்போது கொஞ்ச நஞ்சம் மலர்ந்திருக்கும் தாமரையின் மொட்டுகூட அதே தீயில் கருகி பொசுங்கிவிடும் என்பதே உண்மை!
விழுப்புரம் அருகே குடிபோதை ஆசாமியால் கூலி தொழிலாளி படுகொலை.
விழுப்புரம் வளவனூர் அருகே முன்விரோத மோதலில் இளநீர் சீவும் கத்தியால் வெட்டி கூலி தொழிலாளி படு கொலை செய்யப்பட்டார்.
குற்றவாளியைப் பிடிக்கச் சென்ற உதவி ஆய்வாளரும் கத்தியால் தாக்கப்பட்டதால் பதற்றம் ஏற்பட்டது.
விழுப்புரம் அருகே வளவனூர் அடுத்துள்ள கெங்கராம்பாளையம் காலனி பகுதியைச் சேர்ந்த பிச்சைக்காரன் என்பவரின் மகன் தணிகைராஜ் (28).
கூலி தொழிலாளி.
அதே பகுதியைச் சேர்ந்த காசிநாதன் மகன் அய்யனார் (33).
இவர்கள், அப்பகுதியில் குடிபோதையில் அடிக்கடி தகராறு செய்வதும், மோதலிலும் ஈடுபட்டு வந்துள்ளனர்.
இவர்கள் மீது, வளவனூர் காவல் நிலையத்தில் வழக்குகளும் உள்ளன.
இந்த நிலையில், இளநீர் வியாபாரம் செய்து வரும் ஐயனார், இரவு நேரங்களில் மது அருந்திவிட்டு, கத்தியை வைத்துக்கொண்டு அவ்வப்போது பொது மக்களை மிரட்டி வருவதை வாடிக்கையாக வைத்திருந்துள்ளார்.
இந்த வகையில், சனிக்கிழமை மாலை மது அருந்திவிட்டு வந்த அவர், கெங்கராம்பாளையம் காலனி பகுதியில், இளநீர் வெட்டும் கத்தியை எடுத்துக்கொண்டு, சாலையில் செல்வோரை மிரட்டி வந்துள்ளார்.
அப்போது, முன்விரோதம் காரணமாக தணிகைராஜ் வீட்டுக்குச் சென்ற ஐயனார், வீட்டிலிருந்த அவரிடம் தகராறு செய்துள்ளார்.
இதில் ஏற்பட்ட மோதலில், இளநீர் சீவும் கத்தியால், தணிகைராஜை திடீரென வெட்டியுள்ளார்.
இதில், ரத்த வெள்ளத்தில் கீழே விழுந்த தணிகைராஜ் சம்பவ இடத்திலேயே உயிரிழந்தார்.
இதனையடுத்து, கத்தியுடன் பொது மக்களை விரட்டியபடி, அய்யனார் சாலையில் திரிந்துள்ளார்.
தகவல் அறிந்த வளனூர் உதவி காவல் ஆய்வாளர் மணிகண்டன் மற்றும் போலீஸார் விரைந்து சென்று, அவரை பிடிக்க முயற்சித்தனர்.
அப்போது, கத்தியால் தாக்கியதில் உதவி ஆய்வாளர் மணிகண்டன் கையில் வெட்டு விழுந்து காயமடைந்தார்.
உடனடியாக அவர் தனியார் மருத்துவமனையில் அனுமதித்து சிகிச்சை பெற்றார்.
இதனையடுத்து, போலீஸார் அய்யனார் மடக்கிப் பிடித்து காவல் நிலையம் கொண்டு சென்றனர்.
சம்பவம் குறித்து, தகவல் அறிந்த விழுப்புரம் டிஎஸ்பி ஜெ. சங்கர், வளவனூர் காவல் ஆய்வாளர் நந்தகோபால் மற்றும் போலீஸார் விரைந்து சென்று, கொலை நடந்த இடத்தை பார்வையிட்டு விசாரணை நடத்தினர்.
புதுவை மாநில எல்லைப் பகுதியான, கெங்கராம்பாளையத்தில் கொலை நடந்த சம்பவம் அச்சத்தை ஏற்படுத்தியதால், போலீஸ் பாதுகாப்பு போடப்பட்டது.
இது குறித்த புகாரின் பேரில், வளவனூர் போலீஸார் கொலை வழக்குப் பதிவு செய்து, அய்யனார் கைது செய்து தீவிர விசாரணை நடத்தி வருகின்றனர்.
சென்னையை அடுத்த மேடவாக்கம் நியூ பிரின்ஸ் ஸ்ரீ பவானி கலை மற்றும் அறிவியல் கல்லூரி மற்றும் சென்னை பெருநகர போக்குவரத்து காவல் துறை (மடிபாக்கம் போக்குவரத்து காவல் சரகம்) சார்பில் சாலை பாதுகாப்பு முகாம் மற்றும் விழிப்புணர்வு பேரணி நடைப்பெற்றது.
நியூ பிரின்ஸ் ஸ்ரீ பவானி கலை மற்றும் அறிவியல் கல்லூரியின் இயக்குனர் எம். பிரபாகரன் அனைவரையும் வரவேற்றார்.
முதுநிலை முதல்வர் வி. கருணாநிதி, முதல்வர் வெ. உமா தேவி, துணை முதல்வர் அ. மதியபயஸ் பச்செலி உள்ளிட்டோர் முன்னிலை வகித்தனர்.
நியூ பிரின்ஸ் கல்வி குழுமங்களின் துணைத் தலைவர் எல். நவீன் பிரசாத் தலைமை வகித்துச் சாலை பாதுகாப்பு விழிப்புணர்வு முகாமை துவக்கிவைத்தார்.
மடிப்பாக்கம் போக்குவரத்து காவல் ஆய்வாளர் சிவசங்கரன் சிறப்பு விருந்தினராகப் பங்கேற்று விழிப்புணர்வு பேரணியை கொடியசைத்து துவக்கிவைத்து, சாலை பாதுகாப்பு விதிமுறைகள் குறித்த வழிகாட்டு கையோட்டினை மாணவர்களிடம் வழங்கிச் சிறப்புரையாற்றினார்.
அப்போது அவர் பேசுகையில், சாலை விதிமுறைகளின் அவசியத்தை மாணவர்களிடம் இருந்துதான் துவங்க வேண்டும், ஏனெனில் இவர்களை நம்பித்தான் பெற்றோர்களும் இந்தச் சமுதாயமும் உள்ளது.
சாலை விபத்துகளில் அதிகம் பாதிக்கப்படுவது இளைஞர்களே, இதனைத் தடுக்க பள்ளி மற்றும் கல்லூரிகளில் இது போன்ற விழிப்புணர்வு நிகழ்ச்சிகளைக் கட்டாயமாக நடத்தப்பட வேண்டும்.
போக்குவரத்து விதிமுறைகளை அபராதம் விதிப்பதற்காகக் கடைப்பிக்காமல், உங்கள் இன்னுயிரை காப்பதற்காக ஒவ்வொருவரும் கடைப்பிடிக்க வேண்டும்.
மாணவர்கள் இருசக்கர வாகனத்தில் செல்லும்போது கட்டாயமாகத் தலைக்கவசம் அணிய வேண்டும், வாகனம் ஓட்டும்போது ஒரு போதும் செல்போன் பயன்படுத்தக் கூடாது.
சாலை விதிமுறைகளை முறையாகக் கற்றறிந்த பின்பே வாகனங்களை இயக்க வேண்டும்.
வாகன ஓட்டிகள் போக்குவரத்து காவலர்களுக்குப் போதிய ஒத்துழைப்பை நல்க வேண்டும்.
மாணவர்கள் சாலை விதிகளைப் பின்பற்றுவதை ஒவ்வொரு கல்லூரி நிர்வாகமும் தொடர்ந்து கண்காணித்தால் மாணவர்களின் விலைமதிப்பில்லா உயிரைக் காப்பாற்ற முடியும்.
நாட்டின் எதிர்காலம் இளைஞர்களின் கையில் தான் உள்ளது அத்தகைய இளைஞர்களைப் பாதுகாப்பது போக்குவரத்து காவல்துறைக்கும், பொதுமக்களுக்கும் இன்றியமையாதக் கடமையாகும்.
இம்முகாமில் உதவி ஆய்வாளர் ரவிக்குமார், தலைமை காவலர்கள் காண்டீபன், சீனிவாசன், தியாகராஜன் உள்ளிட்டோர் கலந்து கொண்டனர்.
பேராசிரியர் சேனக விபிலே உயிர் இழந்து இன்றுடன் 42 வருடங்கள் நிறைவு.
தேசிய மருந்துக் கொள்கையின் முன்னேடி பேராசிரியர் சேனக விபிலே உயிர் இழந்து இன்றுடன் 42 வருடங்கள் நிறைவு பெறுகின்றன.
இவர் கயானா தீவில் மர்மான முறையில் கொலை செய்யப்படார்.
வைத்திய மருத்துவத் துறையில் இந்நாட்டின் முதலாவது பேராசிரியர் இவராவார்.
பேராதனை பல்கலைக்கழகத்தில் வைத்திய பீடத்தின் முதலாவது பீடாபதியாக பேராசிரியர் சேனக விபிலே பணியாற்றியுள்ளார்.
நாட்டின் பல்லின தேசிய நிறுவனங்கள் முன்னெடுக்கும் மருந்து விற்பனை தொடர்பான விடயங்களை வெளிப்படுத்திய இவர், இந்த விற்பனையாளர்களினால் பல்வேறு அழுத்தங்களுக்கு உள்ளானார்.
பல்வேறு பெயர்களில் நாட்டிற்கு இறக்குமதி செய்யப்படும் மருந்துகளினால் அரசாங்கத்திற்கு ஏற்படும் இழப்பு கோடிக் கணக்கான ரூபாவாகும்.
இதனால் தேசிய மருந்துக்கொள்கையின் அவசியத்தை அவர் அரசாங்கத்திற்கு எடுத்துக்காட்டினார்.
நோயாளர்களுக்குத் தேவையான 335 மருந்து வகைகளை நியாயமான விலைக்கும், உயர்தரத்துடன் பெற்றுக் கொடுப்பதற்கு அவர் பணியாற்றினார்.
இவரது இந்த செயற்பாட்டின் காரணமாக பல்லின நிறுவனங்களின் வைராக்கியத்திற்கு இவர் உள்ளானார்.
இவரது மரணத்தின் மர்மம் இதுவரை வெளிவரவில்லை.
ஐக்கிய நாடுகள் சபையில் பிரதமர் நரேந்திர மோடி இன்று ஆற்றிய உரையின் போது ஜம்மு காஷ்மீர் விவகாரம் தொடர்பாக எந்த ஒரு வார்த்தையையும் உச்சரிக்கவில்லை.
ஐக்கிய நாடுகள் சபையின் 74 ஆவது அமர்வு தற்போது நடைபெற்று வருகிறது.
இதில் இன்றைய தினம் இந்தியா சார்பில் பிரதமர் நரேந்திர மோடி உரையாற்றினார்.
தனது உரையின்போது, உலக நாடுகள் தீவிரவாதத்துக்கு எதிராக ஒன்றிணைய வேண்டும் என்று அழைப்பு விடுத்தார்.
தமிழ்ப் புலவர் கணியன் பூங்குன்றனார் பாடிய, யாதும் ஊரே யாவரும் கேளிர் என்ற வரியையும் அவர் அப்போது நினைவு கூர்ந்தார்.
உலகம் வெப்பமயமாதல் பிரச்சினையில் இந்தியா தீர்வை நோக்கியே பெரும் பங்களிப்பை அளித்து வருகிறது என்றும், உலக வெப்பமயமாதலுக்கு இந்தியாவின் பங்களிப்பு என்பது குறைவாகவே இருக்கிறது, தீர்வு தான் அதிகமாக உள்ளது என்று மோடி பெருமிதம் தெரிவித்தார்.
பிளாஸ்டிக் பயன்பாடு இல்லாத நாடாக மாற்றுவதற்கான தீவிர முயற்சியை இந்திய அரசு எடுத்து வருகிறது.
இந்தியாவில் மாபெரும் சுகாதார காப்பீடு திட்டம் செயல்படுத்தப்பட்டு வருகிறது என்றெல்லாம் அவர் தெரிவித்தார்.
யாதும் ஊரே யாவரும் கேளீர். . ஐ. நா. சபையில் உலகத்துக்கே அருமையான கருத்தை தமிழில் பேசிய மோடி
ஆனால் தனது உரையில் எந்த ஒரு இடத்திலும், ஜம்மு காஷ்மீர் விவகாரம் தொடர்பாக எதையும் அவர் குறிப்பிடவில்லை.
இதற்கு காரணம் ஜம்மு காஷ்மீர் என்பது இந்தியாவின் உள்நாட்டு விவகாரம் என்று மத்திய அரசு உறுதியான முடிவில் உள்ளது.
இதை சர்வதேச பிரச்சினையாக வேண்டும் என்று பாகிஸ்தான் விரும்பும் நிலையில், திட்டமிட்டுதான், ஜம்மு காஷ்மீர் தொடர்பாக எந்த ஒரு வார்த்தையையும் மோடி பேசவில்லை என்று அரசியல் பார்வையாளர்கள் கூறுகிறார்கள்.
இதன் மூலம் உலக நாடுகளுக்கு, காஷ்மீர் இந்தியாவின் உள்நாட்டு விவகாரம்தான் என்ற மெசேஜ் கொடுக்கப்பட்டுள்ளது.
கேரளத்தில் நடைபெற்ற எழுத்தறிவுத் தேர்வில் 2,993 பழங்குடியினர் தேர்ச்சி பெற்றுள்ளனர்.
இதில், 85 வயது மூதாட்டியும் தேர்ச்சி பெற்றுள்ளார்.
கடந்த 2011-ஆம் ஆண்டு மக்கள்தொகைக் கணக்கெடுப்பின் படி, கேரளத்தில் 93.91 சதவீத மக்கள் எழுத்தறிவு பெற்று விளங்கினர்.
இதை 100 சதவீதமாக்க கேரள மாநில அரசு முயற்சி களை மேற்கொண்டு வருகிறது.
இதற்காக, மாநில எழுத்தறிவு ஆணையம் அமைக்கப்பட்டது.
ஒவ்வொரு மாவட்டத்திலும் மக்கள் எழுத்தறிவு பெறுவதற்கான வகுப்புகளையும், தேர்வினையும் இந்த ஆணையம் நடத்தி வருகிறது.
முக்கியமாக, பழங்குடியினர், மீனவர்கள், இடம்பெயர்ந்த தொழிலாளர்கள் ஆகியோருக்கு எழுத்தறிவு அளிக்க இந்த ஆணையம் தீவிர முயற்சிகளை மேற்கொண்டு வருகிறது.
இந்நிலையில், வயநாடு மாவட்டத்தில் பழங்குடியினர் அதிகம் வசிக்கும் பகுதியில் உள்ள மக்களுக்கு கடந்த பிப்ரவரி மாதம் முதல் எழுத்தறிவு வகுப்புகள் நடத்தப்பட்டு, அண்மையில் தேர்வு நடத்தப்பட்டது.
இத்தேர்வு 100 மதிப்பெண்களைக் கொண்டதாக இருந்தது; படிக்கும் திறனுக்காக 30 மதிப்பெண்களும், எழுத்துத் திறனுக்காக 40 மதிப்பெண்களும், கணித அறிவுக்காக 30 மதிப்பெண்களும் ஒதுக்கப்பட்டிருந்தன.
இத்தேர்வில் தேர்ச்சி பெற 30 மதிப்பெண்கள் பெற வேண்டியது கட்டாயமாகும்.
இத்தேர்வில் வயநாடு மாவட்டத்தைச் சேர்ந்த 3,090 பழங்குடியினர் பங்கேற்றனர்.
அவர்களில் 2,993 பேர் தேர்ச்சி பெற்றதாக எழுத்தறிவு ஆணையம் தெரிவித்துள்ளது.
அவர்களில் 85 வயது மூதாட்டியும் ஒருவர் ஆவார்.
27 அரசு மற்றும் அரசு உதவிபெறும் பள்ளிகளில் படிக்கும் மாணவர்களுக்கு இரண்டாம் பருவத்துக்கான பாடநூல்கள், நோட்டுப் புத்தகங்களை அக். 3-ஆம் தேதி வழங்க பள்ளிக் கல்வி இயக்குநர் எஸ். கண்ணப்பன் உத்தரவிட்டுள்ளார்.
இது தொடர்பாக அவர் அனைத்து மாவட்ட முதன்மைக் கல்வி அலுவலர்கள், மாவட்டக் கல்வி அலுவலர்களுக்கு புதன்கிழமை அனுப்பியுள்ள சுற்றறிக்கை:
அரசு மற்றும் அரசு உதவி பெறும் பள்ளிகளுக்கு விலையில்லா நோட்டு புத்தகங்கள் டிஎன்பிஎல் மூலம் அனைத்து மாவட்டங்களுக்கும் வழங்கப்பட்டுள்ளது.
இதேபோன்று இரண்டாம் பருவ விலையில்லா பாடநூல்கள் தமிழ்நாடு பாடநூல் கழகம் மூலம் அனுப்பி வைக்கப்பட்டுள்ளது.
அனைத்து மாவட்ட முதன்மைக் கல்வி அதிகாரிகளும் தங்களது மாவட்டத்தில் உள்ள அனைத்து அரசு மற்றும் அரசு உதவிபெறும் பள்ளிகளுக்கு செப். 30-ஆம் தேதிக்குள் பாடநூல்கள் மற்றும் நோட்டுப் புத்தகங்களை வழங்க வேண்டும்.
மேலும், காலாண்டு விடுமுறைக்குப் பின்னர் மாணவர்கள் பள்ளிக்கு வரும் முதல் நாளன்று இரண்டாம் பருவத்துக்கான விலையில்லா பாடநூல்கள், நோட்டுப் புத்தகங்களை வழங்கிடுமாறு அனைத்து தலைமையாசிரியர்களுக்கும் அறிவுறுத்த வேண்டும் என அதில் கூறியுள்ளார்.
